<?xml version="1.0" encoding="UTF-8"?><bible><text chap="1"><div class='document bible' dir='ltr'><div id='p1' class='par'><p class='sb'><span id='dcv_1_1' class='dc'>1 </span>Kami menulis surat kepada kamu mengenai firman yang memberikan hidup, iaitu firman yang sudah ada sejak permulaan, yang telah kami dengar, yang telah kami lihat dengan mata sendiri, yang telah kami perhatikan, dan yang telah kami sentuh dengan tangan sendiri. <span id='dcv_1_2' class='dv'>2&#160;</span>(Ya, kehidupan kekal telah dinyatakan kepada kami, dan kami telah melihatnya. Sekarang kami memberikan kesaksian tentangnya dan melaporkannya kepada kamu. Kehidupan itu berasal daripada Bapa dan telah dinyatakan kepada kami.) <span id='dcv_1_3' class='dv'>3&#160;</span>Kami melaporkan kepada kamu apa yang sudah kami lihat dan dengar, supaya kamu dapat bersatu dengan kami sepertimana kami bersatu dengan Bapa dan dengan Anak-Nya, iaitu Yesus Kristus. <span id='dcv_1_4' class='dv'>4&#160;</span>Kami menulis tentang semua ini supaya sukacita kita dapat disempurnakan.</p></div><div id='p2' class='par'><p class='sb'>&#160;<span id='dcv_1_5' class='dv'>5&#160;</span>Inilah perkhabaran yang kami dengar daripada Yesus, yang kini kami umumkan kepada kamu: Tuhan itu cahaya, dan pada-Nya tidak ada kegelapan sama sekali. <span id='dcv_1_6' class='dv'>6&#160;</span>Jika kita berkata, “Kita bersatu dengan Tuhan,” padahal kita masih hidup dalam kegelapan, kita sedang berdusta dan tidak mengamalkan apa yang benar. <span id='dcv_1_7' class='dv'>7&#160;</span>Namun, jika kita hidup dalam cahaya sebagaimana Tuhan sendiri ada dalam cahaya, maka kita semua akan bersatu, dan darah Anak-Nya, iaitu Yesus, membersihkan kita daripada semua dosa.</p></div><div id='p3' class='par'><p class='sb'><span id='dcv_1_8' class='dv'>8&#160;</span>Jika kita berkata, “Kita tidak mempunyai dosa,” kita sedang menipu diri sendiri, dan kebenaran tidak ada dalam diri kita. <span id='dcv_1_9' class='dv'>9&#160;</span>Jika kita mengakui dosa kita, Tuhan akan mengampunkan dosa kita dan membersihkan kita daripada segala yang jahat, kerana Dia setia dan adil. <span id='dcv_1_10' class='dv'>10&#160;</span>Tetapi jika kita berkata, “Kita tidak berbuat dosa,” kita menjadikan Tuhan pendusta, dan firman-Nya tidak ada dalam diri kita.</p></div></div></text>
<text chap="2"><div class='document bible' dir='ltr'><div id='p4' class='par'><p class='sb'><span id='dcv_2_1' class='dc'>2 </span>Anak-anak yang dikasihi, aku menulis kepada kamu tentang hal-hal ini supaya kamu tidak berbuat dosa. Namun jika seseorang berbuat dosa, kita mempunyai seorang penolong yang melakukan apa yang benar, iaitu Yesus Kristus, yang ada bersama Bapa. <span id='dcv_2_2' class='dv'>2&#160;</span>Dia merupakan korban pendamaian, bukan sahaja untuk dosa kita, tetapi juga untuk dosa semua orang di dunia. <span id='dcv_2_3' class='dv'>3&#160;</span>Jika kita terus mematuhi perintahnya,<a href='/zlm/wol/fn/r118/lp-ml/1001061166/0' class='fn'></a> hal itu menunjukkan bahawa kita mengenalnya. <span id='dcv_2_4' class='dv'>4&#160;</span>Jika seseorang berkata, “Aku mengenalnya,” tetapi tidak mematuhi perintahnya, dia ialah seorang pendusta dan kebenaran tidak ada di dalam dirinya. <span id='dcv_2_5' class='dv'>5&#160;</span>Tetapi jika seseorang mematuhi kata-katanya, dia menunjukkan bahawa dia benar-benar mengasihi Tuhan. Demikianlah kita tahu bahawa kita hidup bersatu dengannya. <span id='dcv_2_6' class='dv'>6&#160;</span>Seseorang yang mengatakan bahawa dia sedang hidup bersatu dengannya mesti&#160;terus hidup mengikut jejaknya.</p></div><div id='p5' class='par'><p class='sb'><span id='dcv_2_7' class='dv'>7&#160;</span>Saudara-saudara yang dikasihi, perintah yang aku tulis ini bukanlah perintah yang baru, tetapi perintah lama yang sudah kamu terima sejak mula lagi. Perintah lama ini merupakan perkhabaran yang telah kamu dengar. <span id='dcv_2_8' class='dv'>8&#160;</span>Namun perintah yang aku tulis ini boleh juga dikatakan perintah yang baru kerana kebenarannya nyata pada diri Yesus dan juga pada diri kamu. Hal ini demikian kerana kegelapan sedang berlalu, dan cahaya yang sejati telah bersinar.</p></div><div id='p6' class='par'><p class='sb'><span id='dcv_2_9' class='dv'>9&#160;</span>Jika seseorang mengatakan bahawa dia berada dalam cahaya tetapi membenci saudaranya, dia masih berada dalam kegelapan. <span id='dcv_2_10' class='dv'>10&#160;</span>Seseorang yang mengasihi saudaranya tetap berada dalam cahaya dan tidak ada sesuatu pun dalam dirinya yang akan menyebabkannya tersandung. <span id='dcv_2_11' class='dv'>11&#160;</span>Tetapi seseorang yang membenci saudaranya berada dalam kegelapan. Dia berjalan dalam kegelapan dan tidak tahu ke mana dia sedang pergi kerana kegelapan itu sudah membutakan matanya.</p></div><div id='p7' class='par'><p class='sb'><span id='dcv_2_12' class='dv'>12&#160;</span>Anak-anak yang dikasihi, aku menulis kepada kamu kerana dosa kamu sudah diampunkan demi nama Yesus. <span id='dcv_2_13' class='dv'>13&#160;</span>Bapa-bapa, aku menulis kepada kamu kerana kamu sudah mengenal Yesus yang telah wujud sejak permulaan. Para pemuda, aku menulis kepada kamu kerana kamu sudah mengalahkan Si Jahat. Anak-anak kecil, aku menulis kepada kamu kerana kamu sudah mengenal Tuhan, Bapa kita. <span id='dcv_2_14' class='dv'>14&#160;</span>Bapa-bapa, aku menulis kepada kamu kerana kamu sudah mengenal Yesus yang telah wujud sejak permulaan. Para pemuda, aku menulis kepada kamu kerana kamu teguh, kerana firman Tuhan tetap ada di dalam diri kamu, dan kerana kamu telah mengalahkan Si Jahat.</p></div><div id='p8' class='par'><p class='sb'><span id='dcv_2_15' class='dv'>15&#160;</span>Janganlah mengasihi dunia ini, atau perkara-perkara dalam dunia ini. Jika seseorang mengasihi dunia, kasih terhadap Bapa tidak ada dalam dirinya. <span id='dcv_2_16' class='dv'>16&#160;</span>Hal ini demikian kerana segala sesuatu di dalam dunia ini, iaitu keinginan tubuh yang berdosa, keinginan mata, dan sikap suka mempamerkan<a href='/zlm/wol/fn/r118/lp-ml/1001061166/1' class='fn'></a> harta milik sendiri, semuanya tidak berasal daripada Bapa, tetapi berasal dari dunia. <span id='dcv_2_17' class='dv'>17&#160;</span>Selain itu, dunia dan segala sesuatu di dalamnya yang diingini oleh manusia sedang berlalu, tetapi orang yang melakukan kehendak Tuhan akan hidup selama-lamanya.</p></div><div id='p9' class='par'><p class='sb'><span id='dcv_2_18' class='dv'>18&#160;</span>Anak-anak yang dikasihi, sekaranglah waktu yang terakhir. Kamu pernah mendengar bahawa musuh Kristus<a href='/zlm/wol/fn/r118/lp-ml/1001061166/2' class='fn'></a> akan datang. Banyak musuh Kristus sudah pun muncul sekarang, dan melalui fakta ini kita tahu bahawa sekaranglah waktu yang terakhir. <span id='dcv_2_19' class='dv'>19&#160;</span>Mereka sudah meninggalkan kita kerana mereka tidak termasuk dalam golongan kita. Jika mereka termasuk dalam golongan kita, tentu mereka akan tetap bersama-sama kita. Tetapi mereka meninggalkan kita, maka nyatalah bahawa bukan semua orang termasuk dalam golongan kita. <span id='dcv_2_20' class='dv'>20&#160;</span>Dia yang suci telah mengurapi kamu dan kamu semua mempunyai pengetahuan. <span id='dcv_2_21' class='dv'>21&#160;</span>Aku menulis kepada kamu, bukan kerana kamu tidak mengetahui kebenaran, tetapi kerana kamu mengetahuinya dan kerana tidak ada dusta yang berasal daripada kebenaran.</p></div><div id='p10' class='par'><p class='sb'><span id='dcv_2_22' class='dv'>22&#160;</span>Seseorang yang tidak percaya bahawa Yesus ialah Kristus merupakan seorang pendusta. Seseorang yang tidak percaya kepada Bapa dan Anak merupakan musuh Kristus.<a href='/zlm/wol/fn/r118/lp-ml/1001061166/3' class='fn'></a> <span id='dcv_2_23' class='dv'>23&#160;</span>Sesiapa yang tidak percaya kepada Anak tidak diperkenankan Bapa. Tetapi sesiapa yang mengakui bahawa dia percaya kepada Anak diperkenankan Bapa. <span id='dcv_2_24' class='dv'>24&#160;</span>Apa yang telah kamu dengar sejak awal lagi mesti tetap ada dalam diri kamu. Jika apa yang telah kamu dengar sejak awal lagi tetap ada dalam diri kamu, maka kamu juga akan tetap hidup bersatu dengan Anak dan hidup bersatu dengan Bapa. <span id='dcv_2_25' class='dv'>25&#160;</span>Tambahan lagi, inilah yang dijanjikannya<a href='/zlm/wol/fn/r118/lp-ml/1001061166/4' class='fn'></a> kepada kita: Kehidupan yang kekal.</p></div><div id='p11' class='par'><p class='sb'><span id='dcv_2_26' class='dv'>26&#160;</span>Aku menulis kepada kamu tentang mereka yang berusaha menyesatkan kamu. <span id='dcv_2_27' class='dv'>27&#160;</span>Daya aktif yang digunakan oleh Tuhan untuk mengurapi kamu tetap ada dalam diri kamu, dan kamu tidak memerlukan sesiapa pun untuk mengajar kamu. Tuhan menggunakan daya aktif itu untuk mengajar kamu tentang segala sesuatu, dan hal itu benar dan bukan dusta. Oleh itu, hendaklah kamu tetap hidup bersatu dengannya<a href='/zlm/wol/fn/r118/lp-ml/1001061166/5' class='fn'></a> selaras dengan apa yang diajarkan oleh daya aktif Tuhan. <span id='dcv_2_28' class='dv'>28&#160;</span>Maka anak-anak yang dikasihi, teruslah hidup bersatu dengannya.<a href='/zlm/wol/fn/r118/lp-ml/1001061166/6' class='fn'></a> Dengan demikian, kita dapat bercakap dengan berani<a href='/zlm/wol/fn/r118/lp-ml/1001061166/7' class='fn'></a> pada waktu dia disingkapkan dan kita tidak akan berasa malu lalu menjauhinya semasa kehadirannya. <span id='dcv_2_29' class='dv'>29&#160;</span>Jika kamu tahu bahawa Yesus diperkenankan Tuhan, maka kamu juga tahu bahawa semua orang yang mengamalkan perkara yang diperkenankan Tuhan ialah anak Tuhan.</p></div></div></text>
<text chap="3"><div class='document bible' dir='ltr'><div id='p12' class='par'><p class='sb'><span id='dcv_3_1' class='dc'>3 </span>Lihatlah betapa besarnya kasih Bapa kepada kita! Dia mengizinkan kita disebut sebagai anak-anak Tuhan. Sesungguhnya kita ialah anak-anak Tuhan. Dunia tidak mengenal kita, kerana dunia tidak mengenal-Nya. <span id='dcv_3_2' class='dv'>2&#160;</span>Saudara-saudara yang dikasihi, sekarang kita ialah anak-anak Tuhan, tetapi apa yang akan berlaku kepada kita kelak masih belum menjadi nyata. Kita tahu bahawa apabila Tuhan menunjukkan diri-Nya, kita akan menjadi seperti-Nya kerana kita akan melihat Dia dalam keadaan-Nya yang sebenar. <span id='dcv_3_3' class='dv'>3&#160;</span>Semua orang yang menaruh harapan ini pada Kristus<a href='/zlm/wol/fn/r118/lp-ml/1001061166/8' class='fn'></a> menyucikan diri sendiri, sebagaimana Yesus Kristus juga suci.</p></div><div id='p13' class='par'><p class='sb'><span id='dcv_3_4' class='dv'>4&#160;</span>Setiap orang yang mengamalkan perbuatan berdosa juga mengamalkan perbuatan yang melanggar hukum, maka dosa ialah pelanggaran hukum. <span id='dcv_3_5' class='dv'>5&#160;</span>Kamu juga tahu bahawa Yesus Kristus telah menampakkan diri untuk menghapuskan dosa kita, dan tidak ada dosa pada dirinya. <span id='dcv_3_6' class='dv'>6&#160;</span>Setiap orang yang tetap hidup bersatu dengannya tidak akan mengamalkan perbuatan berdosa. Orang yang mengamalkan perbuatan berdosa tidak pernah melihat atau mengenal dia. <span id='dcv_3_7' class='dv'>7&#160;</span>Anak-anak yang dikasihi, janganlah biarkan sesiapa pun menyesatkan kamu. Yesus diperkenankan Tuhan, dan orang yang mengamalkan apa yang betul juga diperkenankan Tuhan. <span id='dcv_3_8' class='dv'>8&#160;</span>Orang yang mengamalkan perbuatan berdosa berasal daripada Iblis, kerana Iblis telah berbuat dosa sejak permulaan. Tujuan Anak Tuhan menampakkan diri adalah untuk menghancurkan perbuatan Iblis.</p></div><div id='p14' class='par'><p class='sb'><span id='dcv_3_9' class='dv'>9&#160;</span>Setiap orang yang merupakan anak Tuhan tidak mengamalkan perbuatan berdosa, kerana daya aktif Tuhan<a href='/zlm/wol/fn/r118/lp-ml/1001061166/9' class='fn'></a> tetap ada pada orang itu, dan dia tidak dapat mengamalkan perbuatan berdosa kerana dia ialah anak Tuhan. <span id='dcv_3_10' class='dv'>10&#160;</span>Anak-anak Tuhan dan anak-anak Iblis dapat diketahui dengan jelas melalui fakta ini: Sesiapa yang tidak mengamalkan apa yang betul tidak berasal daripada Tuhan, begitu juga dengan sesiapa yang tidak mengasihi saudaranya. <span id='dcv_3_11' class='dv'>11&#160;</span>Hal ini demikian kerana inilah perkhabaran yang kamu dengar sejak permulaan: Kita harus saling mengasihi. <span id='dcv_3_12' class='dv'>12&#160;</span>Janganlah kita menjadi seperti Kain yang berasal daripada Si Jahat dan yang membunuh adiknya. Mengapakah dia membunuh adiknya? Dia membunuh adiknya kerana perbuatannya sendiri jahat tetapi perbuatan adiknya baik.</p></div><div id='p15' class='par'><p class='sb'><span id='dcv_3_13' class='dv'>13&#160;</span>Saudara-saudara, janganlah kamu hairan kerana dunia membenci kamu. <span id='dcv_3_14' class='dv'>14&#160;</span>Kita tahu bahawa kita sudah mati, tetapi sekarang kita hidup semula kerana kita mengasihi saudara-saudara kita. Orang yang tidak mengasihi saudara-saudaranya tetap berada dalam kematian. <span id='dcv_3_15' class='dv'>15&#160;</span>Setiap orang yang membenci saudaranya merupakan pembunuh, dan kamu tahu bahawa seorang pembunuh tidak akan menerima kehidupan abadi. <span id='dcv_3_16' class='dv'>16&#160;</span>Kita mengenal kasih kerana Kristus menyerahkan nyawanya untuk kita. Maka kita juga mesti menyerahkan nyawa kita untuk saudara-saudara kita. <span id='dcv_3_17' class='dv'>17&#160;</span>Jika ada sesiapa yang mampu menyara kehidupan sendiri dan melihat saudaranya memerlukan bantuan tetapi enggan berbelas kasihan terhadapnya, dapatkah kita mengatakan bahawa orang itu mengasihi Tuhan? <span id='dcv_3_18' class='dv'>18&#160;</span>Anak-anak yang dikasihi, pastikanlah bahawa kasih kamu bukan sekadar ucapan di bibir, sebaliknya hendaklah kasih kamu tulus dan dibuktikan melalui perbuatan.</p></div><div id='p16' class='par'><p class='sb'><span id='dcv_3_19' class='dv'>19&#160;</span>Demikianlah caranya kita mengetahui bahawa kita berasal daripada kebenaran. Kita memiliki keyakinan dalam hati bahawa Tuhan mengasihi kita <span id='dcv_3_20' class='dv'>20&#160;</span>meskipun hati kita mungkin menyalahkan kita. Hal ini demikian kerana Tuhan lebih besar daripada hati kita dan mengetahui segala sesuatu. <span id='dcv_3_21' class='dv'>21&#160;</span>Saudara-saudara yang dikasihi, jika hati kita tidak menyalahkan kita, kita dapat menghadap Tuhan dengan berani.<a href='/zlm/wol/fn/r118/lp-ml/1001061166/10' class='fn'></a> <span id='dcv_3_22' class='dv'>22&#160;</span>Kita akan menerima apa sahaja yang kita minta daripada-Nya, kerana kita mematuhi perintah-perintah-Nya dan melakukan perkara-perkara yang menyenangkan hati-Nya. <span id='dcv_3_23' class='dv'>23&#160;</span>Sesungguhnya, inilah perintah-Nya: Kita harus beriman kepada nama Anak-Nya, Yesus Kristus, dan kita harus saling mengasihi sebagaimana yang telah diperintahkan kepada kita. <span id='dcv_3_24' class='dv'>24&#160;</span>Tambahan lagi, orang yang mematuhi-Nya akan tetap bersatu dengan-Nya dan Dia akan bersatu dengan orang sedemikian. Melalui daya aktif yang diberikan-Nya kepada kita, kita tahu bahawa Dia tetap bersatu dengan kita.</p></div></div></text>
<text chap="4"><div class='document bible' dir='ltr'><div id='p17' class='par'><p class='sb'><span id='dcv_4_1' class='dc'>4 </span>Saudara-saudara yang dikasihi, janganlah kamu mempercayai setiap pernyataan yang diilhami. Sebaliknya, ujilah pernyataan-pernyataan yang diilhami itu untuk mengetahui sama ada pernyataan itu berasal daripada Tuhan atau tidak, kerana banyak nabi palsu telah muncul di dunia.</p></div><div id='p18' class='par'><p class='sb'><span id='dcv_4_2' class='dv'>2&#160;</span>Beginilah caranya kamu mengenal pasti pernyataan yang diilhami oleh Tuhan: Setiap pernyataan yang mengakui bahawa Yesus Kristus telah datang sebagai manusia berasal daripada Tuhan. <span id='dcv_4_3' class='dv'>3&#160;</span>Namun, setiap pernyataan yang tidak mengakui bahawa Yesus telah datang sebagai manusia tidak berasal daripada Tuhan, tetapi berasal daripada musuh Kristus.<a href='/zlm/wol/fn/r118/lp-ml/1001061166/11' class='fn'></a> Kamu sudah mendengar bahawa pernyataan sedemikian akan datang, dan sekarang pernyataan sedemikian sudah ada di dunia.</p></div><div id='p19' class='par'><p class='sb'><span id='dcv_4_4' class='dv'>4&#160;</span>Anak-anak yang dikasihi, kamu berasal daripada Tuhan, dan kamu sudah mengalahkan nabi-nabi palsu itu, kerana Dia yang bersatu dengan kamu itu lebih besar daripada dia yang bersatu dengan dunia. <span id='dcv_4_5' class='dv'>5&#160;</span>Mereka berasal daripada dunia. Itulah sebabnya apa yang dikatakan oleh mereka berasal daripada dunia, dan dunia juga mendengarkan mereka. <span id='dcv_4_6' class='dv'>6&#160;</span>Tetapi kita berasal daripada Tuhan. Sesiapa yang mengenal Tuhan, mendengarkan kita. Sesiapa yang tidak berasal daripada Tuhan, tidak mendengarkan kita. Begitulah caranya kita mengenal pasti sama ada sesebuah pernyataan yang diilhami itu benar atau palsu.</p></div><div id='p20' class='par'><p class='sb'><span id='dcv_4_7' class='dv'>7&#160;</span>Saudara-saudara yang dikasihi, marilah kita terus mengasihi satu sama lain, kerana kasih berasal daripada Tuhan. Sesiapa yang mempunyai kasih merupakan anak Tuhan dan dia mengenal Tuhan. <span id='dcv_4_8' class='dv'>8&#160;</span>Sesiapa yang tidak mempunyai kasih, belum lagi mengenal Tuhan, kerana Tuhan itu kasih. <span id='dcv_4_9' class='dv'>9&#160;</span>Inilah caranya kasih Tuhan menjadi nyata dalam diri kita: Tuhan telah mengutus Anak tunggal-Nya ke dunia supaya melaluinya kita memperoleh kehidupan. <span id='dcv_4_10' class='dv'>10&#160;</span>Inilah kasih yang dimaksudkan: Tuhan mengutus Anak-Nya sebagai korban pendamaian untuk dosa kita, bukan kerana kita telah mengasihi Tuhan, tetapi kerana Dia mengasihi kita.</p></div><div id='p21' class='par'><p class='sb'><span id='dcv_4_11' class='dv'>11&#160;</span>Saudara-saudara yang dikasihi, jika Tuhan mengasihi kita dengan cara sedemikian, kita pun mesti mengasihi satu sama lain. <span id='dcv_4_12' class='dv'>12&#160;</span>Tiada seorang pun pernah melihat Tuhan. Jika kita terus mengasihi satu sama lain, maka Tuhan tetap ada dalam diri kita dan kasih-Nya disempurnakan dalam diri kita. <span id='dcv_4_13' class='dv'>13&#160;</span>Kerana Tuhan telah memberi kita daya aktif-Nya, kita tahu bahawa kita tetap bersatu dengan Tuhan dan Tuhan tetap bersatu dengan kita. <span id='dcv_4_14' class='dv'>14&#160;</span>Tambahan lagi, Bapa telah mengutus Anak-Nya sebagai Penyelamat dunia. Kami sendiri telah melihat hal itu dan sekarang kami memberikan kesaksian tentangnya. <span id='dcv_4_15' class='dv'>15&#160;</span>Jika seseorang mengakui bahawa Yesus ialah Anak Tuhan, maka Tuhan tetap bersatu dengannya dan dia tetap bersatu dengan Tuhan. <span id='dcv_4_16' class='dv'>16&#160;</span>Kita sudah tahu dan percaya bahawa Tuhan mengasihi kita.</p></div><div id='p22' class='par'><p class='sb'>Tuhan itu kasih. Sesiapa yang sentiasa menunjukkan kasih tetap bersatu dengan Tuhan, dan Tuhan tetap bersatu dengannya. <span id='dcv_4_17' class='dv'>17&#160;</span>Demikianlah caranya kasih disempurnakan dalam diri kita, supaya kita dapat bercakap dengan berani<a href='/zlm/wol/fn/r118/lp-ml/1001061166/12' class='fn'></a> pada hari penghakiman nanti, kerana hidup kita di dunia ini seperti hidup Kristus. <span id='dcv_4_18' class='dv'>18&#160;</span>Rasa takut akan mengongkong kita. Namun orang yang mengasihi Tuhan tidak berasa takut, kerana kasih yang sempurna dapat mengusir rasa takut. Jika seseorang berasa takut, kasihnya belum lagi sempurna. <span id='dcv_4_19' class='dv'>19&#160;</span>Kita menunjukkan kasih, kerana Tuhan menunjukkan kasih kepada kita terlebih dahulu.</p></div><div id='p23' class='par'><p class='sb'><span id='dcv_4_20' class='dv'>20&#160;</span>Jika sesiapa berkata, “Aku mengasihi Tuhan,” tetapi membenci saudaranya, orang itu pendusta. Hal ini demikian kerana jika dia tidak mengasihi saudaranya yang dapat dilihatnya, dia tidak dapat mengasihi Tuhan yang tidak pernah dilihatnya. <span id='dcv_4_21' class='dv'>21&#160;</span>Inilah perintah yang diberikannya<a href='/zlm/wol/fn/r118/lp-ml/1001061166/13' class='fn'></a> kepada kita: Sesiapa yang mengasihi Tuhan mesti mengasihi saudaranya juga.</p></div></div></text>
<text chap="5"><div class='document bible' dir='ltr'><div id='p24' class='par'><p class='sb'><span id='dcv_5_1' class='dc'>5 </span>Sesiapa yang percaya bahawa Yesus ialah Kristus merupakan anak Tuhan. Sesiapa yang mengasihi Bapa, mengasihi Anak-Nya juga. <span id='dcv_5_2' class='dv'>2&#160;</span>Inilah caranya kita tahu bahawa kita mengasihi anak-anak Tuhan: Kita mengasihi Tuhan dan melaksanakan perintah-Nya. <span id='dcv_5_3' class='dv'>3&#160;</span>Mengasihi Tuhan bererti mematuhi perintah-Nya. Perintah-Nya pun tidak membebankan, <span id='dcv_5_4' class='dv'>4&#160;</span>kerana semua orang yang merupakan anak Tuhan dapat mengalahkan dunia. Kita telah mengalahkan dunia dengan iman kita.</p></div><div id='p25' class='par'><p class='sb'><span id='dcv_5_5' class='dv'>5&#160;</span>Siapakah yang dapat mengalahkan dunia? Hanya orang yang percaya bahawa Yesus ialah Anak Tuhan. <span id='dcv_5_6' class='dv'>6&#160;</span>Yesus Kristus telah datang dengan air dan darah. Dia datang bukan dengan air sahaja, tetapi dengan air dan dengan darah. Daya aktif Tuhan memberikan kesaksian tentang hal ini, kerana daya aktif Tuhan ialah kebenaran. <span id='dcv_5_7' class='dv'>7&#160;</span>Ada tiga saksi: <span id='dcv_5_8' class='dv'>8&#160;</span>Daya aktif Tuhan, air, dan darah; ketiga-tiganya memberikan kesaksian yang sama.</p></div><div id='p26' class='par'><p class='sb'><span id='dcv_5_9' class='dv'>9&#160;</span>Jika kita menerima kesaksian yang diberikan oleh manusia, kesaksian yang diberikan oleh Tuhan pasti lebih unggul, kerana Tuhan sendiri telah memberikan kesaksian tentang Anak-Nya. <span id='dcv_5_10' class='dv'>10&#160;</span>Orang yang beriman kepada Anak Tuhan sudah mempercayai kesaksian yang diberikan kepadanya. Tetapi orang yang tidak beriman kepada Tuhan telah menjadikan Tuhan pendusta, kerana dia tidak mempercayai kesaksian yang diberikan oleh Tuhan tentang Anak-Nya. <span id='dcv_5_11' class='dv'>11&#160;</span>Inilah kesaksian yang diberikan oleh Tuhan: Dia memberi kita kehidupan kekal, dan kehidupan itu diberikan melalui Anak-Nya. <span id='dcv_5_12' class='dv'>12&#160;</span>Sesiapa yang menerima Anak itu, mempunyai kehidupan kekal. Tetapi sesiapa yang tidak menerima Anak Tuhan, tidak mempunyai kehidupan kekal.</p></div><div id='p27' class='par'><p class='sb'><span id='dcv_5_13' class='dv'>13&#160;</span>Aku menuliskan hal-hal ini kepada kamu yang beriman kepada nama Anak Tuhan, supaya kamu tahu bahawa kamu mempunyai kehidupan kekal. <span id='dcv_5_14' class='dv'>14&#160;</span>Inilah keyakinan kita terhadap Tuhan: Jika kita memohon apa sahaja yang selaras dengan kehendak-Nya, Dia mendengarkan kita. <span id='dcv_5_15' class='dv'>15&#160;</span>Memandangkan kita tahu bahawa Dia mendengar apa sahaja permintaan kita, kita yakin bahawa kita akan menerima perkara yang kita minta, kerana kita sudah memintanya daripada Tuhan.</p></div><div id='p28' class='par'><p class='sb'><span id='dcv_5_16' class='dv'>16&#160;</span>Jika seseorang melihat saudaranya melakukan dosa yang tidak mengakibatkan kematian, dia harus berdoa bagi saudaranya, dan Tuhan akan memberikan kehidupan kepada saudara itu. Ya, Tuhan akan memberikan kehidupan kepada orang yang dosanya tidak mengakibatkan kematian. Namun, ada dosa yang mengakibatkan kematian, dan aku tidak mengatakan bahawa dia patut berdoa bagi orang yang melakukan dosa sedemikian. <span id='dcv_5_17' class='dv'>17&#160;</span>Semua kejahatan ialah dosa, tetapi ada dosa yang tidak mengakibatkan kematian.</p></div><div id='p29' class='par'><p class='sb'><span id='dcv_5_18' class='dv'>18&#160;</span>Kita tahu bahawa semua orang yang merupakan anak Tuhan tidak mengamalkan perbuatan berdosa. Mereka dijaga oleh Anak Tuhan, dan Si Jahat tidak dapat mengapa-apakan mereka. <span id='dcv_5_19' class='dv'>19&#160;</span>Kita tahu bahawa kita berasal daripada Tuhan, tetapi seluruh dunia berada di bawah kuasa Si Jahat. <span id='dcv_5_20' class='dv'>20&#160;</span>Namun, kita tahu bahawa Anak Tuhan sudah datang, dan dia sudah memberi kita pengertian, supaya kita memperoleh pengetahuan tentang Tuhan yang benar. Kita hidup bersatu dengan Tuhan yang benar melalui Anak-Nya, Yesus Kristus. Ya, inilah Tuhan yang benar, dan inilah kehidupan yang kekal. <span id='dcv_5_21' class='dv'>21&#160;</span>Anak-anak yang dikasihi, jauhkanlah diri kamu daripada berhala.</p></div></div></text>
</bible>
