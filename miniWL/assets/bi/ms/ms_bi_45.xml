<?xml version="1.0" encoding="UTF-8"?><bible><text chap="1"><div class='document bible' dir='ltr'><div id='p1' class='par'><p class='sb'><span id='dcv_1_1' class='dc'>1 </span>Aku Paulus, seorang hamba Kristus Yesus yang dipanggil untuk menjadi rasul. Yesus telah melantik aku untuk mengisytiharkan berita baik daripada Tuhan. <span id='dcv_1_2' class='dv'>2&#160;</span>Sejak dahulu lagi, berita baik itu telah dijanjikan oleh Tuhan melalui nabi-nabi-Nya dalam Ayat-Ayat Suci. <span id='dcv_1_3' class='dv'>3&#160;</span>Berita baik itu adalah tentang Anak-Nya yang dilahirkan di bumi, yang merupakan keturunan<a class='fn'></a> Daud. <span id='dcv_1_4' class='dv'>4&#160;</span>Melalui daya aktif Tuhan, dia dikenal pasti sebagai Anak Tuhan semasa dia dibangkitkan daripada kematian. Ya, dialah Yesus Kristus, Tuan kita. <span id='dcv_1_5' class='dv'>5&#160;</span>Melaluinya, aku<a class='fn'></a> menerima kebaikan hati yang unggul dan tugas sebagai rasul, agar orang daripada bangsa lain dapat beriman kepadanya dan mematuhinya. Aku melakukan semua ini untuk memuliakan namanya. <span id='dcv_1_6' class='dv'>6&#160;</span>Kamu juga termasuk dalam golongan mereka, iaitu orang daripada bangsa-bangsa lain yang sudah dipanggil untuk menjadi milik Yesus Kristus. <span id='dcv_1_7' class='dv'>7&#160;</span>Oleh itu, aku menulis surat ini kepada semua orang di Roma yang dikasihi oleh Tuhan, dan yang dipanggil untuk menjadi umat-Nya yang suci:</p></div><div id='p2' class='par'><p class='sb'>Semoga kamu semua dikurniai kebaikan hati yang unggul dan kedamaian daripada Tuhan, Bapa kita, dan Tuan Yesus Kristus.</p></div><div id='p3' class='par'><p class='sb'><span id='dcv_1_8' class='dv'>8&#160;</span>Mula-mula, aku bersyukur kepada Tuhan melalui Yesus Kristus bagi kamu semua, kerana iman kamu menjadi buah mulut orang di seluruh dunia. <span id='dcv_1_9' class='dv'>9&#160;</span>Aku menjalankan khidmat suci kepada Tuhan dengan sepenuh jiwa raga, dan melakukan segala sesuatu demi berita baik tentang Anak-Nya. Tuhanlah saksiku kerana Dia tahu bahawa aku sentiasa menyebut kamu dalam doa-doaku, <span id='dcv_1_10' class='dv'>10&#160;</span>dan merayu agar aku diberikan peluang untuk melawat kamu, jika hal itu merupakan kehendak Tuhan bagiku. <span id='dcv_1_11' class='dv'>11&#160;</span>Aku ingin sekali berjumpa dengan kamu supaya aku dapat memberi kamu kurniaan rohani agar kamu diteguhkan; <span id='dcv_1_12' class='dv'>12&#160;</span>atau, dalam kata lain, supaya kamu dapat menggalakkan aku melalui iman kamu, dan aku dapat menggalakkan kamu melalui iman aku.</p></div><div id='p4' class='par'><p class='sb'><span id='dcv_1_13' class='dv'>13&#160;</span>Saudara-saudara, aku mahu kamu tahu bahawa sudah banyak kali aku hendak datang kepada kamu, agar aku dapat mengajar orang di tempat kamu untuk menjadi murid Yesus, sama seperti apa yang telah aku lakukan dalam kalangan bangsa-bangsa lain. Tetapi sampai sekarang, aku dihalang daripada berbuat demikian. <span id='dcv_1_14' class='dv'>14&#160;</span>Aku mempunyai kewajipan, baik kepada orang Yunani mahupun orang asing;<a class='fn'></a> baik kepada orang yang berpendidikan mahupun orang yang tidak berpendidikan. <span id='dcv_1_15' class='dv'>15&#160;</span>Itulah sebabnya aku ingin sekali mengisytiharkan berita baik kepada kamu semua di Roma. <span id='dcv_1_16' class='dv'>16&#160;</span>Aku tidak berasa malu untuk mengisytiharkan berita baik. Sebenarnya, berita baik itu ialah bukti akan kuasa Tuhan dan dapat menyelamatkan semua orang yang beriman, bermula dengan orang Yahudi dan kemudiannya orang Yunani. <span id='dcv_1_17' class='dv'>17&#160;</span>Orang yang beriman dapat melihat bahawa Tuhan menyingkapkan kebenaran-Nya melalui berita baik, dan hal ini menguatkan iman mereka, tepat seperti yang tertulis, “Orang yang melakukan apa yang benar akan hidup kerana imannya.”</p></div><div id='p5' class='par'><p class='sb'><span id='dcv_1_18' class='dv'>18&#160;</span>Sesetengah orang tidak mematuhi Tuhan dan tidak melakukan apa yang benar. Mereka melakukan hal-hal yang salah untuk menghalang orang daripada mengetahui kebenaran, dan Tuhan di syurga akan menunjukkan kemurkaan-Nya terhadap mereka, <span id='dcv_1_19' class='dv'>19&#160;</span>kerana Tuhan telah memberi mereka bukti yang mencukupi agar mereka dapat mengenali-Nya. <span id='dcv_1_20' class='dv'>20&#160;</span>Sejak dunia diciptakan, sifat-sifat-Nya yang tidak kelihatan, iaitu kuasa-Nya yang kekal dan kedudukan-Nya sebagai Tuhan, dapat dilihat dengan jelas melalui perkara-perkara yang diciptakan-Nya. Itulah sebabnya mereka tidak dapat berdalih. <span id='dcv_1_21' class='dv'>21&#160;</span>Walaupun mereka mengenali Tuhan, mereka tidak memuliakan-Nya sebagai Tuhan dan tidak bersyukur kepada-Nya. Sebaliknya, pemikiran mereka sudah menjadi tumpul dan hati mereka yang bebal diselubungi kegelapan. <span id='dcv_1_22' class='dv'>22&#160;</span>Mereka mengaku bahawa mereka bijaksana, tetapi sebenarnya mereka bodoh, <span id='dcv_1_23' class='dv'>23&#160;</span>dan mereka tidak memuliakan Tuhan yang tidak dapat musnah. Sebaliknya, mereka memuliakan patung berhala yang dibentuk menurut rupa manusia yang dapat musnah, burung-burung, binatang berkaki empat, dan reptilia.<a class='fn'></a></p></div><div id='p6' class='par'><p class='sb'><span id='dcv_1_24' class='dv'>24&#160;</span>Oleh sebab mereka mahu menurut keinginan hati sendiri, Tuhan membiarkan mereka untuk melakukan perbuatan yang najis supaya mereka memalukan tubuh sendiri. <span id='dcv_1_25' class='dv'>25&#160;</span>Mereka menggantikan kebenaran Tuhan dengan dusta, dan menghormati serta menyembah apa yang diciptakan, dan bukannya Pencipta. Dialah yang harus dipuji buat selama-lamanya. Amin. <span id='dcv_1_26' class='dv'>26&#160;</span>Itulah sebabnya Tuhan menyerahkan mereka kepada nafsu seks yang tidak terkawal. Kaum wanita tidak menggunakan tubuh menurut cara yang semula jadi tetapi menurut cara yang tidak semula jadi. <span id='dcv_1_27' class='dv'>27&#160;</span>Begitu juga halnya dengan kaum lelaki. Mereka tidak mempunyai keinginan untuk melakukan hubungan dengan wanita, tetapi mempunyai nafsu berahi yang berkobar-kobar terhadap satu sama lain, iaitu lelaki dengan lelaki. Mereka melakukan apa yang menjijikkan dan akibatnya mereka menerima balasan yang setimpal dengan kesalahan mereka.</p></div><div id='p7' class='par'><p class='sb'><span id='dcv_1_28' class='dv'>28&#160;</span>Oleh sebab mereka enggan mendapat pengetahuan yang tepat tentang<a class='fn'></a> Tuhan, Tuhan menyerahkan mereka kepada keadaan mental yang tidak diperkenankan-Nya dan mengizinkan mereka untuk membuat hal-hal yang tidak patut dilakukan. <span id='dcv_1_29' class='dv'>29&#160;</span>Mereka penuh dengan kepalsuan, kejahatan, ketamakan, keburukan, dan kedengkian. Mereka penuh dengan keinginan untuk membunuh dan menyebabkan orang menderita. Mereka suka berkelahi, menipu, mengumpat, <span id='dcv_1_30' class='dv'>30&#160;</span>dan memfitnah. Mereka membenci Tuhan, bersikap biadab, angkuh, bercakap besar, merancang hal-hal yang jahat, tidak mematuhi ibu bapa, <span id='dcv_1_31' class='dv'>31&#160;</span>tidak berpengertian, tidak berpegang pada janji, tidak berperikemanusiaan, dan tidak berbelas kasihan. <span id='dcv_1_32' class='dv'>32&#160;</span>Mereka tahu benar bahawa menurut hukum Tuhan yang adil, orang yang sering melakukan hal-hal sedemikian harus dihukum mati. Namun, mereka bukan sahaja terus melakukan hal-hal itu malah berasa senang hati semasa orang lain berbuat demikian.</p></div></div></text>
<text chap="2"><div class='document bible' dir='ltr'><div id='p8' class='par'><p class='sb'><span id='dcv_2_1' class='dc'>2 </span>Oleh itu saudara, tidak kira siapa kamu, kamu tidak boleh membela diri jika kamu menghakimi orang lain. Hal itu demikian kerana semasa kamu menghakimi orang lain, lalu kamu sendiri mengamalkan perkara-perkara yang sama, kamu sedang menjatuhkan hukuman ke atas diri sendiri. <span id='dcv_2_2' class='dv'>2&#160;</span>Kita tahu bahawa Tuhan akan menjatuhkan hukuman ke atas orang yang mengamalkan perbuatan sebegitu, dan penghakiman-Nya selaras dengan apa yang benar.</p></div><div id='p9' class='par'><p class='sb'><span id='dcv_2_3' class='dv'>3&#160;</span>Saudara, kamu menghakimi orang yang mengamalkan perbuatan sebegitu padahal kamu sendiri melakukan hal yang sama. Adakah kamu menyangka bahawa kamu akan terlepas daripada penghakiman Tuhan? <span id='dcv_2_4' class='dv'>4&#160;</span>Atau adakah kamu meremehkan kebaikan hati, kemurahan hati, dan kesabaran Tuhan yang melimpah? Adakah kamu tidak tahu bahawa Tuhan menunjukkan kebaikan hati-Nya kerana Dia ingin memimpin kamu untuk bertaubat? <span id='dcv_2_5' class='dv'>5&#160;</span>Kamu keras kepala dan enggan bertaubat. Oleh itu, kamu sedang mengundang kemurkaan Tuhan yang akan diperlihatkan pada hari kemurkaan-Nya, dan Dia akan menghakimi dengan adil. <span id='dcv_2_6' class='dv'>6&#160;</span>Dia akan membalas setiap orang setimpal dengan perbuatan masing-masing: <span id='dcv_2_7' class='dv'>7&#160;</span>Orang yang berusaha untuk mencapai kemuliaan dan penghormatan dengan sentiasa berbuat baik akan dikurniai tubuh yang tidak boleh musnah dan kehidupan kekal. <span id='dcv_2_8' class='dv'>8&#160;</span>Sebaliknya orang yang suka bertengkar, mengingkari kebenaran, dan melakukan kejahatan akan ditimpa hukuman dan kemurkaan Tuhan. <span id='dcv_2_9' class='dv'>9&#160;</span>Setiap orang yang berbuat jahat akan ditimpa kesengsaraan dan penderitaan, bermula dengan orang Yahudi, dan kemudiannya orang Yunani. <span id='dcv_2_10' class='dv'>10&#160;</span>Namun, setiap orang yang berbuat baik akan menerima kemuliaan, penghormatan, dan kedamaian, bermula dengan orang Yahudi, dan kemudiannya orang Yunani. <span id='dcv_2_11' class='dv'>11&#160;</span>Hal itu demikian kerana Tuhan tidak berat sebelah.</p></div><div id='p10' class='par'><p class='sb'><span id='dcv_2_12' class='dv'>12&#160;</span>Jika sesiapa yang tidak berada di bawah hukum Tuhan melakukan dosa, dia akan binasa walaupun dia tidak mengetahui hukum itu. Tetapi, jika sesiapa yang berada di bawah hukum melakukan dosa, dia akan dihakimi menurut hukum itu. <span id='dcv_2_13' class='dv'>13&#160;</span>Hal itu demikian kerana orang yang mendapat perkenan Tuhan bukanlah orang yang mendengar hukum. Sebaliknya, orang yang melakukan apa yang selaras dengan hukum akan diperkenankan Tuhan. <span id='dcv_2_14' class='dv'>14&#160;</span>Apabila orang daripada bangsa-bangsa lain yang tidak mempunyai hukum melakukan apa yang selaras dengan hukum, hal ini menunjukkan bahawa mereka sendiri tahu apa yang betul dan apa yang salah walaupun mereka tidak mempunyai hukum. <span id='dcv_2_15' class='dv'>15&#160;</span>Merekalah yang menunjukkan bahawa prinsip-prinsip yang terkandung dalam hukum itu tertulis dalam hati mereka. Selain itu, hati nurani mereka juga menjadi saksi, dan fikiran mereka membantu mereka untuk mengetahui sama ada perbuatan mereka betul atau salah. <span id='dcv_2_16' class='dv'>16&#160;</span>Menurut berita baik yang aku khabarkan, hal itu akan berlaku pada hari Tuhan menggunakan Kristus Yesus untuk menghakimi hal-hal yang dirahsiakan oleh manusia.</p></div><div id='p11' class='par'><p class='sb'><span id='dcv_2_17' class='dv'>17&#160;</span>Kamu digelar orang Yahudi dan kamu bergantung pada hukum. Kamu juga membangga-banggakan hubungan kamu dengan Tuhan. <span id='dcv_2_18' class='dv'>18&#160;</span>Kamu mengetahui kehendak-Nya dan dapat mengenal pasti perkara-perkara yang unggul, kerana kamu telah diajar<a class='fn'></a> mengikut Hukum. <span id='dcv_2_19' class='dv'>19&#160;</span>Kamu yakin bahawa kamu ialah penuntun orang buta, cahaya kepada mereka yang berada dalam kegelapan, <span id='dcv_2_20' class='dv'>20&#160;</span>pendidik kepada orang yang tidak munasabah, dan guru kepada anak muda. Kamu sudah menguasai pengetahuan asas tentang Tuhan dan tentang kebenaran mengenai-Nya seperti yang terdapat dalam Hukum. <span id='dcv_2_21' class='dv'>21&#160;</span>Namun begitu, mengapakah kamu mengajar orang lain tetapi tidak mengajar diri sendiri? Kamu memberitahu orang, “Jangan mencuri,” tetapi mengapakah kamu sendiri mencuri? <span id='dcv_2_22' class='dv'>22&#160;</span>Kamu berkata, “Jangan berzina,” tetapi mengapakah kamu sendiri berzina? Kamu membenci berhala, tetapi mengapakah kamu sendiri merompak rumah berhala? <span id='dcv_2_23' class='dv'>23&#160;</span>Kamu berbangga kerana memiliki hukum, tetapi mengapakah kamu memalukan Tuhan dengan melanggar Hukum? <span id='dcv_2_24' class='dv'>24&#160;</span>Tepat seperti yang tertulis, “Kerana kamu, nama Tuhan kini dihina oleh bangsa-bangsa lain.”</p></div><div id='p12' class='par'><p class='sb'><span id='dcv_2_25' class='dv'>25&#160;</span>Sebenarnya, kamu harus mematuhi hukum, barulah sunat kamu itu berfaedah. Tetapi jika kamu melanggar hukum, kamu seperti orang yang tidak bersunat walaupun kamu sudah bersunat. <span id='dcv_2_26' class='dv'>26&#160;</span>Jika seseorang yang tidak bersunat mematuhi perintah Tuhan yang termaktub dalam Hukum, bukankah dia dianggap sebagai orang yang sudah bersunat, walaupun dia tidak bersunat? <span id='dcv_2_27' class='dv'>27&#160;</span>Kamu sudah bersunat dan memiliki hukum bertulis. Tetapi memandangkan kamu melanggar hukum, orang bukan Yahudi yang tidak bersunat akan menghakimi kamu, kerana mereka mematuhi Hukum. <span id='dcv_2_28' class='dv'>28&#160;</span>Sesiapa yang merupakan orang Yahudi secara luaran bukanlah orang Yahudi yang sebenar, dan sunat luaran bukanlah sunat yang sebenar. <span id='dcv_2_29' class='dv'>29&#160;</span>Sebaliknya, orang Yahudi yang sebenar ialah orang yang berjiwa Yahudi, dan sunat yang diterimanya ialah sunat di hati, yang dibimbing oleh daya aktif Tuhan dan bukannya berdasarkan hukum bertulis. Orang sebegini akan menerima pujian, bukan daripada manusia, tetapi daripada Tuhan.</p></div></div></text>
<text chap="3"><div class='document bible' dir='ltr'><div id='p13' class='par'><p class='sb'><span id='dcv_3_1' class='dc'>3 </span>Jika demikian, apakah kelebihan orang Yahudi? Atau apakah manfaatnya bersunat? <span id='dcv_3_2' class='dv'>2&#160;</span>Ada banyak kelebihannya. Mula-mula, mereka telah diamanahkan dengan perkhabaran suci daripada Tuhan. <span id='dcv_3_3' class='dv'>3&#160;</span>Bagaimana pula jika ada orang Yahudi yang tidak percaya? Adakah hal ini bermaksud bahawa Tuhan tidak dapat dipercayai lagi? <span id='dcv_3_4' class='dv'>4&#160;</span>Tentu tidak! Meskipun setiap orang berdusta, firman Tuhan sentiasa benar. Seperti yang tertulis, “Apabila Engkau berfirman, firman-Mu benar. Apabila Engkau dituduh, Engkau akan menang.” <span id='dcv_3_5' class='dv'>5&#160;</span>Tetapi jika kejahatan kita menonjolkan keadilan Tuhan, apakah yang dapat kita katakan? Adakah Tuhan tidak adil apabila Dia menunjukkan kemurkaan-Nya? (Itulah cara pemikiran sesetengah orang.) <span id='dcv_3_6' class='dv'>6&#160;</span>Sudah pasti tidak! Andai kata Tuhan tidak adil, bagaimanakah Dia dapat menghakimi dunia ini?</p></div><div id='p14' class='par'><p class='sb'><span id='dcv_3_7' class='dv'>7&#160;</span>Namun, jika dustaku menonjolkan kebenaran Tuhan sehingga orang memuliakan-Nya, mengapakah aku juga dihakimi sebagai orang yang berdosa? <span id='dcv_3_8' class='dv'>8&#160;</span>Mengapakah kita tidak berkata, “Lakukanlah perkara yang jahat supaya perkara yang baik akan muncul”? Ada beberapa orang yang membuat tuduhan palsu bahawa kami berkata demikian. Mereka memang wajar dihukum.</p></div><div id='p15' class='par'><p class='sb'><span id='dcv_3_9' class='dv'>9&#160;</span>Kalau begitu, adakah orang Yahudi mempunyai kedudukan yang lebih baik? Sama sekali tidak! Seperti yang telah dijelaskan, orang Yahudi dan orang Yunani semuanya dikuasai dosa. <span id='dcv_3_10' class='dv'>10&#160;</span>Tepat seperti yang tertulis, “Tidak ada seorang pun yang melakukan apa yang benar. <span id='dcv_3_11' class='dv'>11&#160;</span>Tidak ada seorang pun yang mempunyai pengertian, dan tidak ada seorang pun yang mencari Tuhan. <span id='dcv_3_12' class='dv'>12&#160;</span>Semua orang sudah menyeleweng, mereka semuanya sudah menjadi tidak berguna. Tidak ada seorang pun yang menunjukkan kebaikan hati, seorang pun tidak.” <span id='dcv_3_13' class='dv'>13&#160;</span>“Tekak mereka ialah kubur yang terbuka, lidah mereka mengeluarkan tipu daya.” “Racun ular berbisa ada di bibir mereka.” <span id='dcv_3_14' class='dv'>14&#160;</span>“Mulut mereka penuh dengan sumpahan dan kata-kata yang pahit.” <span id='dcv_3_15' class='dv'>15&#160;</span>“Kaki mereka bergerak dengan cepat untuk menumpahkan darah.” <span id='dcv_3_16' class='dv'>16&#160;</span>“Kemusnahan dan kesengsaraan ada di jalan-jalan mereka, <span id='dcv_3_17' class='dv'>17&#160;</span>dan mereka tidak mengenal haluan kedamaian.” <span id='dcv_3_18' class='dv'>18&#160;</span>“Tidak ada perasaan takut akan Tuhan di depan mata mereka.”</p></div><div id='p16' class='par'><p class='sb'><span id='dcv_3_19' class='dv'>19&#160;</span>Sekarang kita tahu bahawa semua perkara yang dinyatakan dalam Hukum ditujukan kepada mereka yang berada di bawah Hukum itu, supaya tidak seorang pun dapat berdalih, dan semua orang di dunia akan diadili oleh Tuhan. <span id='dcv_3_20' class='dv'>20&#160;</span>Oleh itu, tidak ada sesiapa pun yang dapat memperoleh perkenan Tuhan melalui perbuatannya yang mengikut hukum, kerana hukum itu menyingkapkan dengan jelas apa itu dosa.</p></div><div id='p17' class='par'><p class='sb'><span id='dcv_3_21' class='dv'>21&#160;</span>Menurut kesaksian yang diberikan dalam Hukum dan Ajaran Para Nabi, kita sekarang tahu bahawa seseorang boleh mendapat perkenan Tuhan tanpa mematuhi Hukum Musa. <span id='dcv_3_22' class='dv'>22&#160;</span>Ya, orang boleh mendapat perkenan Tuhan dengan beriman kepada Yesus Kristus. Tidak ada perbezaan antara semua orang yang beriman kerana <span id='dcv_3_23' class='dv'>23&#160;</span>semua orang sudah berdosa dan gagal mencapai kemuliaan Tuhan. <span id='dcv_3_24' class='dv'>24&#160;</span>Tuhan memperlihatkan kebaikan hati-Nya yang unggul dengan membebaskan mereka melalui tebusan yang dibayar oleh Kristus Yesus. Melalui kurniaan percuma itu, mereka dianggap sebagai orang yang diperkenankan-Nya. <span id='dcv_3_25' class='dv'>25&#160;</span>Tuhan menyerahkan Kristus sebagai korban supaya orang yang beriman kepada darah Kristus dapat berdamai dengan-Nya. Dengan demikian, Tuhan memperlihatkan keadilan-Nya, kerana Dia bersabar dan mengampunkan dosa-dosa yang dilakukan pada masa lampau. <span id='dcv_3_26' class='dv'>26&#160;</span>Dia juga memperlihatkan keadilan-Nya sekarang dengan memperkenankan orang yang beriman kepada Yesus.</p></div><div id='p18' class='par'><p class='sb'><span id='dcv_3_27' class='dv'>27&#160;</span>Hukum yang berkaitan dengan perbuatan boleh membuat seseorang bercakap besar. Tetapi patutkah kita bercakap besar? Sama sekali tidak. Hal ini demikian kerana hukum yang berkaitan dengan iman jelas menunjukkan bahawa tidak ada sesiapa pun yang mempunyai alasan untuk bercakap besar. <span id='dcv_3_28' class='dv'>28&#160;</span>Bagi kita, seseorang mendapat perkenan Tuhan kerana imannya dan bukan kerana perbuatannya yang selaras dengan hukum. <span id='dcv_3_29' class='dv'>29&#160;</span>Adakah Dia Tuhan kepada orang Yahudi sahaja? Bukankah Dia juga Tuhan kepada orang daripada bangsa-bangsa lain? Ya, Dia ialah Tuhan kepada orang daripada bangsa-bangsa lain juga. <span id='dcv_3_30' class='dv'>30&#160;</span>Tuhan hanya satu. Dia akan memperkenankan orang yang bersunat kerana mereka beriman. Dia juga akan memperkenankan orang yang tidak bersunat kerana mereka beriman. <span id='dcv_3_31' class='dv'>31&#160;</span>Jadi, adakah hal ini bermaksud bahawa kita menghapuskan hukum kerana iman kita? Tentu tidak! Sebaliknya, kita meneguhkan hukum.</p></div></div></text>
<text chap="4"><div class='document bible' dir='ltr'><div id='p19' class='par'><p class='sb'><span id='dcv_4_1' class='dc'>4 </span>Jika demikian, apakah yang dapat kita katakan tentang apa yang sudah diterima oleh Abraham, nenek moyang kita? <span id='dcv_4_2' class='dv'>2&#160;</span>Misalnya, andai kata Abraham mendapat perkenan Tuhan kerana perbuatannya, dia tentu mempunyai sebab untuk berasa bangga. Tetapi dari sudut pandangan Tuhan, dia tidak mempunyai sebab untuk berbangga. <span id='dcv_4_3' class='dv'>3&#160;</span>Ada ayat yang menyatakan, “Oleh sebab Abraham beriman kepada Yehuwa, dia mendapat perkenan-Nya.” <span id='dcv_4_4' class='dv'>4&#160;</span>Seorang pekerja biasanya menerima gaji, dan gajinya tidak dianggap sebagai suatu pemberian<a class='fn'></a> kerana dia berhak untuk menerima gajinya. <span id='dcv_4_5' class='dv'>5&#160;</span>Sebaliknya, jika seseorang beriman kepada Tuhan dan tidak bergantung pada perbuatan sendiri, dia akan mendapat perkenan Tuhan meskipun dia berdosa. <span id='dcv_4_6' class='dv'>6&#160;</span>Itulah yang dimaksudkan oleh Daud apabila dia berkata tentang kebahagiaan seseorang yang mendapat perkenan Tuhan walaupun perbuatannya tidak selaras sepenuhnya dengan hukum. Daud berkata, <span id='dcv_4_7' class='dv'>7&#160;</span>“Berbahagialah orang yang kejahatan mereka diampunkan oleh Tuhan, dan yang dosa mereka ditutupi<a class='fn'></a> oleh Tuhan! <span id='dcv_4_8' class='dv'>8&#160;</span>Berbahagialah orang yang dosanya tidak diperhitungkan oleh Yehuwa!”</p></div><div id='p20' class='par'><p class='sb'><span id='dcv_4_9' class='dv'>9&#160;</span>Adakah kebahagiaan ini hanya untuk orang yang bersunat? Atau adakah kebahagiaan ini untuk orang yang tidak bersunat juga? Seperti yang dikatakan sebelum ini, “Oleh sebab Abraham beriman kepada Tuhan, dia mendapat perkenan-Nya.” <span id='dcv_4_10' class='dv'>10&#160;</span>Bilakah Abraham mendapat perkenan Tuhan? Sebelum atau sesudah dia bersunat? Dia mendapat perkenan Tuhan sebelum dia bersunat. <span id='dcv_4_11' class='dv'>11&#160;</span>Tuhan menyuruh Abraham untuk bersunat sebagai tanda bahawa dia diperkenankan Tuhan kerana dia beriman walaupun dia belum bersunat. Dengan demikian, Abraham menjadi bapa kepada orang yang beriman tetapi yang tidak bersunat agar mereka diperkenankan Tuhan. <span id='dcv_4_12' class='dv'>12&#160;</span>Abraham juga menjadi bapa kepada orang yang bersunat, bukan sahaja kepada orang yang berpaut pada hukum bersunat, tetapi juga kepada orang yang mengikuti jejak iman Abraham sebelum dia bersunat.</p></div><div id='p21' class='par'><p class='sb'><span id='dcv_4_13' class='dv'>13&#160;</span>Abraham dan benihnya<a class='fn'></a> menerima janji untuk mewarisi dunia bukan kerana dia menurut hukum, tetapi kerana dia beriman kepada Tuhan dan mendapat perkenan-Nya. <span id='dcv_4_14' class='dv'>14&#160;</span>Hal ini demikian kerana jika apa yang dijanjikan oleh Tuhan hanya diberikan kepada orang yang menurut hukum, maka tidak ada gunanya orang beriman kepada Tuhan, dan janji Tuhan akan menjadi sia-sia. <span id='dcv_4_15' class='dv'>15&#160;</span>Sebenarnya Hukum mendatangkan kemurkaan Tuhan. Jika tidak ada hukum, maka pelanggaran pun tidak ada.</p></div><div id='p22' class='par'><p class='sb'><span id='dcv_4_16' class='dv'>16&#160;</span>Abraham menerima janji Tuhan kerana imannya, dan Tuhan memperlihatkan kebaikan hati yang unggul melalui janji itu. Maka semua benih<a class='fn'></a> Abraham juga menerima janji itu, baik orang yang menurut Hukum mahupun orang yang mempunyai iman seperti iman Abraham, bapa kepada kita semua. <span id='dcv_4_17' class='dv'>17&#160;</span>(Hal itu tepat seperti yang tertulis, “Aku sudah menjadikan kamu bapa kepada banyak bangsa.”) Janji ini pasti terlaksana. Abraham beriman kepada Tuhan yang menghidupkan orang mati. Dialah yang berfirman tentang perkara-perkara yang belum terjadi seolah-olah perkara-perkara itu sudah terjadi. <span id='dcv_4_18' class='dv'>18&#160;</span>Abraham berharap dan beriman bahawa dia akan menjadi bapa kepada banyak bangsa meskipun hal ini nampaknya mustahil. Dia percaya akan kata-kata ini: “Benihmu<a class='fn'></a> akan menjadi banyak sekali.” <span id='dcv_4_19' class='dv'>19&#160;</span>Pada masa itu, umur Abraham kira-kira 100 tahun dan Sara sudah terlalu tua untuk melahirkan anak. Abraham berfikir bahawa dia tidak mungkin mendapat keturunan. Namun begitu, imannya tidak menjadi lemah. <span id='dcv_4_20' class='dv'>20&#160;</span>Dia sama sekali tidak ragu akan janji Tuhan. Sebaliknya dia menjadi kuat kerana imannya. Dia memuliakan Tuhan <span id='dcv_4_21' class='dv'>21&#160;</span>dan yakin sepenuhnya bahawa Tuhan dapat melakukan apa yang sudah dijanjikan-Nya. <span id='dcv_4_22' class='dv'>22&#160;</span>Maka, “dia mendapat perkenan Tuhan.”</p></div><div id='p23' class='par'><p class='sb'><span id='dcv_4_23' class='dv'>23&#160;</span>Kata-kata “dia mendapat perkenan Tuhan” tertulis bukan hanya untuk Abraham, <span id='dcv_4_24' class='dv'>24&#160;</span>tetapi untuk kita juga. Kita juga akan diperkenankan Tuhan kerana kita percaya kepada Dia yang membangkitkan Tuan kita, Yesus, daripada kematian. <span id='dcv_4_25' class='dv'>25&#160;</span>Yesus dibunuh untuk dosa kita dan dibangkitkan supaya kita mendapat perkenan Tuhan.</p></div></div></text>
<text chap="5"><div class='document bible' dir='ltr'><div id='p24' class='par'><p class='sb'><span id='dcv_5_1' class='dc'>5 </span>Sekarang kita sudah mendapat perkenan Tuhan kerana iman kita. Jadi, marilah kita menikmati kedamaian dengan Tuhan melalui Tuan kita, Yesus Kristus. <span id='dcv_5_2' class='dv'>2&#160;</span>Melalui iman kepadanya, jalan terbuka bagi kita untuk menerima kebaikan hati yang unggul. Memandangkan kita sudah menerima kebaikan hati itu sekarang, marilah kita bersukacita atas harapan untuk menerima kemuliaan Tuhan. <span id='dcv_5_3' class='dv'>3&#160;</span>Bukan itu sahaja, tetapi marilah kita bersukacita semasa menghadapi kesengsaraan, kerana kita tahu bahawa kesengsaraan menghasilkan ketabahan; <span id='dcv_5_4' class='dv'>4&#160;</span>selanjutnya, ketabahan membantu kita mendapat perkenan Tuhan; dan perkenan Tuhan membawa harapan. <span id='dcv_5_5' class='dv'>5&#160;</span>Harapan ini tidak akan mengecewakan kita, kerana melalui daya aktif Tuhan yang telah diberikan kepada kita, kasih-Nya telah dicurahkan ke dalam hati kita.</p></div><div id='p25' class='par'><p class='sb'><span id='dcv_5_6' class='dv'>6&#160;</span>Sememangnya, semasa kita tidak berdaya, Kristus telah mati untuk manusia yang berdosa, pada masa yang ditetapkan oleh Tuhan. <span id='dcv_5_7' class='dv'>7&#160;</span>Jarang ada orang yang sanggup mati untuk seseorang yang melakukan apa yang benar. Tetapi ada orang yang mungkin rela mati untuk seseorang yang baik. <span id='dcv_5_8' class='dv'>8&#160;</span>Namun, beginilah caranya Tuhan menunjukkan kasih-Nya kepada kita: Kristus telah mati untuk kita semasa kita masih berdosa. <span id='dcv_5_9' class='dv'>9&#160;</span>Maka, melalui darah Kristus, kita mendapat perkenan Tuhan dan kita yakin bahawa hal ini akan menyelamatkan kita daripada kemurkaan-Nya. <span id='dcv_5_10' class='dv'>10&#160;</span>Dahulu kita musuh Tuhan, tetapi melalui kematian Anak-Nya, kita sudah berbaik semula dengan Tuhan. Sekarang, memandangkan kita sudah berbaik semula dengan Tuhan, kita pasti akan diselamatkan kerana kini Kristus hidup. <span id='dcv_5_11' class='dv'>11&#160;</span>Bukan itu sahaja, kita juga bersukacita kerana melalui Tuan kita, Yesus Kristus, kita dapat menjalinkan hubungan dengan Tuhan dan berbaik semula dengan-Nya.</p></div><div id='p26' class='par'><p class='sb'><span id='dcv_5_12' class='dv'>12&#160;</span>Maka, dosa masuk ke dalam dunia melalui satu orang, dan dosa membawa kematian. Akibatnya, kematian tersebar kepada semua orang kerana mereka semua berdosa. <span id='dcv_5_13' class='dv'>13&#160;</span>Dosa sudah ada di dalam dunia sebelum Hukum diberikan. Tetapi tanpa hukum, tiada orang yang akan dituduh melakukan dosa. <span id='dcv_5_14' class='dv'>14&#160;</span>Namun begitu, sejak zaman Adam sampai ke zaman Musa, kematian memerintah sebagai raja, bahkan ke atas mereka yang tidak berbuat dosa seperti yang dilakukan oleh Adam. Adam menggambarkan dia yang bakal datang.</p></div><div id='p27' class='par'><p class='sb'><span id='dcv_5_15' class='dv'>15&#160;</span>Kurniaan Tuhan berbeza daripada dosa. Disebabkan dosa satu orang, banyak orang mati. Tetapi Tuhan telah mencurahkan kurniaan percuma dan kebaikan hati-Nya yang unggul secara melimpah kepada banyak orang melalui kebaikan hati yang unggul daripada satu orang, iaitu Yesus Kristus. <span id='dcv_5_16' class='dv'>16&#160;</span>Selain itu, hasil yang diraih melalui kurniaan yang percuma berbeza daripada hasil yang dibawa oleh dosa satu orang. Hal ini demikian kerana setelah satu orang berdosa, semua manusia didapati bersalah. Tetapi setelah banyak manusia melakukan dosa, kurniaan Tuhan membolehkan mereka mendapat perkenan-Nya. <span id='dcv_5_17' class='dv'>17&#160;</span>Melalui dosa satu orang, maut mula memerintah sebagai raja. Tetapi kita yakin bahawa melalui Yesus Kristus, orang akan hidup dan memerintah sebagai raja. Mereka akan meraih manfaat daripada kebaikan hati Tuhan yang melimpah dan kurniaan-Nya yang percuma lalu mereka akan mendapat perkenan-Nya.</p></div><div id='p28' class='par'><p class='sb'><span id='dcv_5_18' class='dv'>18&#160;</span>Oleh itu, sebagaimana dosa satu orang menyebabkan semua orang didapati bersalah, begitu juga perbuatan baik satu orang membolehkan semua orang mendapat perkenan Tuhan dan menerima kehidupan. <span id='dcv_5_19' class='dv'>19&#160;</span>Disebabkan keingkaran satu orang, banyak orang menjadi pendosa. Begitu juga, disebabkan kepatuhan satu orang, banyak orang mendapat perkenan Tuhan. <span id='dcv_5_20' class='dv'>20&#160;</span>Tuhan memberikan Hukum supaya dosa ditonjolkan dengan lebih jelas. Namun, apabila dosa semakin bertambah, kebaikan hati yang unggul juga semakin bertambah. <span id='dcv_5_21' class='dv'>21&#160;</span>Apakah tujuannya? Sebagaimana dosa dan maut memerintah sebagai raja, begitu juga kebaikan hati yang unggul akan memerintah sebagai raja agar orang mendapat perkenan Tuhan. Dengan itu, orang dapat meraih kehidupan yang kekal melalui Yesus Kristus, Tuan kita.</p></div></div></text>
<text chap="6"><div class='document bible' dir='ltr'><div id='p29' class='par'><p class='sb'><span id='dcv_6_1' class='dc'>6 </span>Maka, apakah yang harus kita katakan? Haruskah kita terus berbuat dosa agar kebaikan hati yang unggul bertambah? <span id='dcv_6_2' class='dv'>2&#160;</span>Tentu tidak! Memandangkan kita sudah dibebaskan daripada dosa, bagaimanakah kita dapat terus hidup di dalam dosa? <span id='dcv_6_3' class='dv'>3&#160;</span>Atau tidakkah kamu tahu bahawa kita semua yang sudah dibaptis dan yang sekarang sudah bersatu dengan Kristus Yesus, juga dibaptis dalam kematiannya? <span id='dcv_6_4' class='dv'>4&#160;</span>Jadi, oleh sebab kita sudah dibaptis dalam kematiannya, kita sudah dikuburkan dengannya. Dengan demikian, sebagaimana Kristus sudah dibangkitkan daripada kematian dan menempuh kehidupan yang baru melalui kemuliaan Bapa, kita juga harus menempuh kehidupan yang baru. <span id='dcv_6_5' class='dv'>5&#160;</span>Jika kita sudah mati seperti dia, kita juga pasti akan dibangkitkan seperti dia, dan dalam cara-cara inilah kita bersatu dengan dia. <span id='dcv_6_6' class='dv'>6&#160;</span>Kita tahu bahawa keperibadian lama kita sudah dipakukan pada tiang bersamanya. Dengan itu, tubuh kita yang berdosa tidak lagi berkuasa ke atas kita, dan kita tidak lagi menjadi hamba dosa. <span id='dcv_6_7' class='dv'>7&#160;</span>Hal itu demikian kerana apabila seseorang mati, hutang dosanya sudah dilangsaikan.<a class='fn'></a></p></div><div id='p30' class='par'><p class='sb'><span id='dcv_6_8' class='dv'>8&#160;</span>Jika kita sudah mati bersama Kristus, kita percaya bahawa kita juga akan hidup bersamanya. <span id='dcv_6_9' class='dv'>9&#160;</span>Kita tahu bahawa Kristus, yang sekarang sudah dibangkitkan daripada kematian, tidak akan mati lagi. Kematian tidak lagi menjadi tuan yang berkuasa ke atas dirinya. <span id='dcv_6_10' class='dv'>10&#160;</span>Dia mati sekali sahaja untuk menyingkirkan dosa. Tetapi dia hidup supaya dia dapat melakukan kehendak Tuhan. <span id='dcv_6_11' class='dv'>11&#160;</span>Demikian juga dengan kamu. Kamu harus menganggap bahawa kamu sudah mati sehubungan dengan dosa, tetapi kamu hidup untuk melakukan kehendak Tuhan melalui Kristus Yesus.</p></div><div id='p31' class='par'><p class='sb'><span id='dcv_6_12' class='dv'>12&#160;</span>Oleh itu, janganlah biarkan dosa terus memerintah sebagai raja ke atas tubuh kamu yang boleh mati, supaya kamu tidak menurut keinginan tubuh kamu. <span id='dcv_6_13' class='dv'>13&#160;</span>Jangan terus menyerahkan tubuh kamu kepada dosa untuk melakukan apa yang salah. Sebaliknya, serahkanlah diri kamu kepada Tuhan sebagai orang yang dahulunya mati tetapi kini sudah hidup semula. Serahkanlah juga tubuh kamu kepada Tuhan untuk melakukan apa yang benar. <span id='dcv_6_14' class='dv'>14&#160;</span>Jangan izinkan dosa menjadi tuan yang berkuasa ke atas kamu, kerana kamu tidak lagi berada di bawah hukum tetapi berada di bawah kebaikan hati Tuhan yang unggul.</p></div><div id='p32' class='par'><p class='sb'><span id='dcv_6_15' class='dv'>15&#160;</span>Apakah kesimpulannya? Patutkah kita berbuat dosa kerana kita tidak lagi berada di bawah hukum tetapi berada di bawah kebaikan hati Tuhan yang unggul? Tentu tidak! <span id='dcv_6_16' class='dv'>16&#160;</span>Tidakkah kamu tahu bahawa jika kamu menyerahkan diri kepada seseorang untuk mematuhinya, kamu menjadi hamba orang itu? Maka, jika kamu ialah hamba dosa, kamu akan mati. Tetapi jika kamu ialah hamba Tuhan dan mematuhi-Nya, kamu akan mendapat perkenan-Nya. <span id='dcv_6_17' class='dv'>17&#160;</span>Namun, aku bersyukur kepada Tuhan kerana kamu dahulunya hamba dosa, tetapi sekarang dengan rela hati kamu mematuhi Tuhan dan menurut apa yang sudah diajarkan-Nya kepada kamu. <span id='dcv_6_18' class='dv'>18&#160;</span>Ya, oleh sebab kamu sudah dibebaskan daripada dosa, kamu menjadi hamba kepada Tuhan dan melakukan apa yang benar. <span id='dcv_6_19' class='dv'>19&#160;</span>Oleh sebab kamu lemah kerana dosa, aku menggunakan kata-kata yang mudah difahami orang. Dahulu kamu menyerahkan tubuh kamu sebagai hamba kepada kenajisan dan pelanggaran hukum untuk melakukan perbuatan yang melanggar hukum. Jadi, sekarang serahkanlah tubuh kamu sebagai hamba kepada apa yang diperkenankan Tuhan untuk melakukan perbuatan yang suci. <span id='dcv_6_20' class='dv'>20&#160;</span>Hal ini demikian kerana semasa kamu menjadi hamba dosa, kamu tidak diwajibkan untuk melakukan apa yang benar.</p></div><div id='p33' class='par'><p class='sb'><span id='dcv_6_21' class='dv'>21&#160;</span>Apakah hasil perbuatan kamu semasa kamu menjadi hamba dosa? Perkara-perkara yang sekarang menyebabkan kamu berasa malu, dan yang akhirnya mengakibatkan kematian. <span id='dcv_6_22' class='dv'>22&#160;</span>Namun, sekarang kamu sudah dibebaskan daripada dosa dan menjadi hamba Tuhan. Hasilnya ialah kehidupan yang suci, yang membawa kehidupan kekal. <span id='dcv_6_23' class='dv'>23&#160;</span>Upah dosa ialah kematian, tetapi kurniaan daripada Tuhan ialah kehidupan kekal melalui Kristus Yesus, Tuan kita.</p></div></div></text>
<text chap="7"><div class='document bible' dir='ltr'><div id='p34' class='par'><p class='sb'><span id='dcv_7_1' class='dc'>7 </span>Saudara-saudara, aku sedang bercakap kepada kamu yang memahami hukum. Tidakkah kamu tahu bahawa Hukum ialah tuan yang berkuasa ke atas seseorang selagi dia masih hidup? <span id='dcv_7_2' class='dv'>2&#160;</span>Sebagai contoh, seorang wanita yang sudah berkahwin terikat kepada suaminya oleh hukum selagi suaminya masih hidup. Tetapi jika suaminya mati, dia dibebaskan daripada hukum suaminya. <span id='dcv_7_3' class='dv'>3&#160;</span>Oleh itu, jika wanita itu berkahwin dengan lelaki lain semasa suaminya masih hidup, wanita itu dikatakan berzina. Tetapi jika suaminya mati, dia dibebaskan daripada hukum suaminya. Maka jika dia berkahwin dengan lelaki lain, dia tidak berzina.</p></div><div id='p35' class='par'><p class='sb'><span id='dcv_7_4' class='dv'>4&#160;</span>Begitu juga, saudara-saudaraku, dahulu kamu terikat kepada Hukum.<a class='fn'></a> Tetapi melalui korban Kristus, kamu tidak lagi terikat kepada Hukum itu. Sebaliknya, kamu menjadi milik dia yang dibangkitkan daripada kematian agar kamu dapat membuahkan hasil untuk memuliakan Tuhan. <span id='dcv_7_5' class='dv'>5&#160;</span>Semasa kita hidup menurut keinginan tubuh, nafsu berdosa yang disingkapkan oleh Hukum bekerja dalam tubuh kita untuk membuahkan hasil yang membawa kematian. <span id='dcv_7_6' class='dv'>6&#160;</span>Sekarang, kita tidak lagi terikat kepada Hukum. Maka kita tidak menjadi hamba dengan cara yang lama menurut hukum bertulis. Sebaliknya, kita menjadi hamba dengan cara yang baru menurut bimbingan daya aktif Tuhan.</p></div><div id='p36' class='par'><p class='sb'><span id='dcv_7_7' class='dv'>7&#160;</span>Jika demikian, apakah yang dapat kita katakan? Adakah Hukum itu mempunyai cacat cela?<a class='fn'></a> Tentu tidak! Tanpa Hukum, aku tidak akan mengenal dosa. Sebagai contoh, jika Hukum tidak menyatakan, “Jangan menginginkan milik orang lain,” aku tidak akan tahu bahawa keinginan sebegitu adalah salah. <span id='dcv_7_8' class='dv'>8&#160;</span>Melalui hukum itu, dosa mencari kesempatan untuk membangkitkan segala macam keinginan terhadap milik orang lain dalam diriku. Sebelum hukum wujud, dosa itu mati. <span id='dcv_7_9' class='dv'>9&#160;</span>Sebenarnya, sebelum hukum wujud, aku hidup. Apabila hukum datang, dosa hidup semula, tetapi aku mati. <span id='dcv_7_10' class='dv'>10&#160;</span>Hukum sepatutnya membawa kehidupan, tetapi aku mendapati bahawa hukum mendatangkan kematian. <span id='dcv_7_11' class='dv'>11&#160;</span>Hal itu demikian kerana melalui hukum, dosa mencari kesempatan untuk menggoda dan membunuh aku. <span id='dcv_7_12' class='dv'>12&#160;</span>Maka Hukum itu suci, dan setiap perintahnya suci, adil, dan baik.</p></div><div id='p37' class='par'><p class='sb'><span id='dcv_7_13' class='dv'>13&#160;</span>Jadi adakah hal ini bererti bahawa apa yang baik<a class='fn'></a> menyebabkan kematianku? Sama sekali tidak! Dosalah yang menyebabkan kematianku. Dosa menyebabkan kematianku melalui apa yang baik untuk menunjukkan apa itu dosa. Dengan demikian, hukum menyingkapkan bahawa dosa amat memudaratkan. <span id='dcv_7_14' class='dv'>14&#160;</span>Kita tahu bahawa Hukum ialah milik Tuhan, tetapi aku tidak sempurna dan dijual sebagai hamba dosa. <span id='dcv_7_15' class='dv'>15&#160;</span>Sebenarnya, aku tidak memahami perbuatanku sendiri. Aku tidak mengamalkan perkara-perkara yang ingin aku lakukan. Sebaliknya, aku melakukan perkara-perkara yang aku benci. <span id='dcv_7_16' class='dv'>16&#160;</span>Tetapi jika aku melakukan perkara-perkara yang tidak aku inginkan, hal ini bererti aku setuju bahawa Hukum itu baik. <span id='dcv_7_17' class='dv'>17&#160;</span>Tetapi sekarang, bukan aku yang melakukan perkara-perkara itu; dosa yang ada dalam diriku yang melakukan perkara-perkara itu. <span id='dcv_7_18' class='dv'>18&#160;</span>Aku tahu bahawa tidak ada sesuatu pun yang baik dalam diriku atau dalam tubuhku yang tidak sempurna. Hal itu demikian kerana walaupun aku mempunyai keinginan untuk berbuat baik, aku tidak dapat melakukannya. <span id='dcv_7_19' class='dv'>19&#160;</span>Aku tidak melakukan perkara baik yang ingin aku lakukan, sebaliknya aku sering melakukan perkara jahat yang tidak ingin aku lakukan. <span id='dcv_7_20' class='dv'>20&#160;</span>Jika aku melakukan perkara-perkara yang tidak ingin aku lakukan, hal ini bererti bahawa yang melakukan perkara-perkara itu bukanlah aku, tetapi dosa yang ada dalam diriku.</p></div><div id='p38' class='par'><p class='sb'><span id='dcv_7_21' class='dv'>21&#160;</span>Oleh itu, aku mendapati bahawa hukum ini ada dalam diriku: Apabila aku mahu melakukan apa yang baik, apa yang jahat ada padaku. <span id='dcv_7_22' class='dv'>22&#160;</span>Di dalam hatiku, aku sangat menyukai hukum Tuhan. <span id='dcv_7_23' class='dv'>23&#160;</span>Tetapi aku mendapati bahawa terdapat hukum lain yang berperang melawan hukum akal fikiranku, dan hukum itu ialah dosa dalam tubuhku yang menguasai aku. <span id='dcv_7_24' class='dv'>24&#160;</span>Alangkah malangnya aku ini! Siapakah yang akan menyelamatkan aku daripada tubuh yang akan mati ini? <span id='dcv_7_25' class='dv'>25&#160;</span>Tuhanlah yang akan menyelamatkan aku melalui Tuan kita, Yesus Kristus, dan aku bersyukur kepada-Nya! Sesungguhnya, akal fikiranku merupakan hamba kepada hukum Tuhan. Tetapi tubuhku yang berdosa merupakan hamba kepada hukum dosa.</p></div></div></text>
<text chap="8"><div class='document bible' dir='ltr'><div id='p39' class='par'><p class='sb'><span id='dcv_8_1' class='dc'>8 </span>Oleh itu, mereka yang hidup bersatu dengan Kristus Yesus tidak akan dijatuhi hukuman mati. <span id='dcv_8_2' class='dv'>2&#160;</span>Hal itu demikian kerana hukum daya aktif Tuhan yang menyebabkan orang hidup bersatu dengan Kristus Yesus telah membebaskan kamu daripada hukum dosa dan kematian. <span id='dcv_8_3' class='dv'>3&#160;</span>Perkara yang tidak dapat dilakukan oleh Hukum kerana ketidaksempurnaan manusia sudah dilakukan oleh Tuhan. Dia telah mengutus Anak-Nya ke bumi dalam rupa manusia<a class='fn'></a> untuk memansuhkan dosa. Dengan demikian Dia sudah menjatuhkan hukuman ke atas dosa manusia. <span id='dcv_8_4' class='dv'>4&#160;</span>Maka, jika kita menurut bimbingan daya aktif Tuhan dan bukannya menurut keinginan tubuh yang berdosa, kita dapat melakukan perkara yang benar seperti yang tertulis dalam Hukum. <span id='dcv_8_5' class='dv'>5&#160;</span>Bagi orang yang hidup menurut keinginan yang berdosa, fikiran mereka asyik tertumpu pada keinginan yang berdosa, tetapi bagi orang yang hidup menurut bimbingan daya aktif Tuhan, fikiran mereka asyik tertumpu pada hal-hal yang selaras dengan daya aktif Tuhan. <span id='dcv_8_6' class='dv'>6&#160;</span>Jika seseorang asyik menumpukan fikirannya pada keinginan yang berdosa, hal itu membawa kematian. Sebaliknya jika seseorang asyik menumpukan fikirannya pada hal-hal yang selaras dengan daya aktif Tuhan, hal itu membawa kehidupan dan kedamaian. <span id='dcv_8_7' class='dv'>7&#160;</span>Seseorang yang asyik menumpukan fikirannya pada keinginan yang berdosa menjadi musuh Tuhan kerana dia tidak mentaati hukum Tuhan. Sebenarnya dia tidak dapat mentaati hukum Tuhan. <span id='dcv_8_8' class='dv'>8&#160;</span>Maka orang yang hidup menurut keinginan yang berdosa tidak dapat menyenangkan hati Tuhan.</p></div><div id='p40' class='par'><p class='sb'><span id='dcv_8_9' class='dv'>9&#160;</span>Tetapi jika daya aktif Tuhan benar-benar ada dalam diri kamu, kamu akan hidup menurut bimbingan daya aktif Tuhan dan bukannya menurut keinginan yang berdosa. Sesiapa yang tidak mempunyai fikiran Kristus, orang itu bukan milik Kristus. <span id='dcv_8_10' class='dv'>10&#160;</span>Tubuh kamu mati kerana dosa, tetapi jika kamu hidup bersatu dengan Kristus, daya aktif Tuhan akan memberi kamu kehidupan kerana kamu melakukan apa yang benar. <span id='dcv_8_11' class='dv'>11&#160;</span>Tuhan telah menggunakan daya aktif-Nya untuk membangkitkan Yesus daripada kematian. Jika daya aktif-Nya ada dalam diri kamu, Tuhan yang membangkitkan Kristus Yesus daripada kematian juga akan menghidupkan tubuh kamu yang boleh mati melalui daya aktif-Nya.</p></div><div id='p41' class='par'><p class='sb'><span id='dcv_8_12' class='dv'>12&#160;</span>Saudara-saudara, kita mempunyai kewajipan, tetapi kewajipan kita bukanlah untuk menurut keinginan tubuh yang berdosa. <span id='dcv_8_13' class='dv'>13&#160;</span>Hal itu demikian kerana jika kamu hidup menurut keinginan yang berdosa, kamu pasti akan mati; tetapi jika kamu bergantung pada daya aktif Tuhan dan mematikan amalan yang berdosa, kamu akan hidup. <span id='dcv_8_14' class='dv'>14&#160;</span>Semua orang yang dibimbing oleh daya aktif Tuhan sememangnya ialah anak-anak Tuhan. <span id='dcv_8_15' class='dv'>15&#160;</span>Daya aktif Tuhan tidak menjadikan kita hamba atau menyebabkan kita berasa takut. Tetapi melalui daya aktif-Nya, kita dijadikan anak angkat Tuhan. Lalu daya aktif Tuhan menggerakkan kita untuk berseru, <i>“Abba,</i><a class='fn'></a> Bapa!” <span id='dcv_8_16' class='dv'>16&#160;</span>Daya aktif Tuhan dan hati kita bersama-sama memberikan kesaksian bahawa kita ialah anak-anak Tuhan. <span id='dcv_8_17' class='dv'>17&#160;</span>Memandangkan kita ialah anak-anak Tuhan, kita akan menerima warisan daripada Tuhan, dan Dia akan memberi kita warisan yang sama seperti yang diberikan kepada Kristus. Tetapi kita haruslah menderita seperti Kristus, supaya kita dimuliakan bersamanya.</p></div><div id='p42' class='par'><p class='sb'><span id='dcv_8_18' class='dv'>18&#160;</span>Aku berpendapat bahawa segala penderitaan yang kita alami sekarang tidak dapat dibandingkan dengan kemuliaan yang akan disingkapkan menerusi kita. <span id='dcv_8_19' class='dv'>19&#160;</span>Semua ciptaan sangat menanti-nantikan masanya anak-anak Tuhan disingkapkan. <span id='dcv_8_20' class='dv'>20&#160;</span>Semua ciptaan perlu menjalani kehidupan yang sia-sia, bukan menurut kehendak sendiri tetapi menurut kehendak Tuhan. Namun demikian, Tuhan telah menyediakan dasar bagi harapan mereka. <span id='dcv_8_21' class='dv'>21&#160;</span>Maka, ciptaan dapat dibebaskan daripada menjadi hamba tubuh yang boleh musnah lalu menikmati kebebasan dan kemuliaan sebagai anak-anak Tuhan. <span id='dcv_8_22' class='dv'>22&#160;</span>Kita tahu bahawa sehingga sekarang, semua ciptaan sama-sama mengerang dan menderita kesakitan. <span id='dcv_8_23' class='dv'>23&#160;</span>Malah, kita yang sudah menerima hasil yang pertama, iaitu daya aktif Tuhan, juga mengerang dalam batin. Kita sangat menanti-nantikan masanya Tuhan menjadikan kita anak angkat-Nya dan membebaskan kita daripada tubuh yang berdosa melalui tebusan Kristus. <span id='dcv_8_24' class='dv'>24&#160;</span>Hal ini demikian kerana dengan berharap, kita diselamatkan. Tetapi harapan yang kelihatan bukanlah harapan, kerana siapakah yang mengharapkan sesuatu yang sudah dilihatnya? <span id='dcv_8_25' class='dv'>25&#160;</span>Tetapi jika kita mengharapkan sesuatu yang tidak kelihatan, kita akan terus menanti-nantikan hal itu dengan tabah.</p></div><div id='p43' class='par'><p class='sb'><span id='dcv_8_26' class='dv'>26&#160;</span>Dalam cara yang sama, daya aktif Tuhan datang menolong kita semasa kita lemah. Ada kalanya, kita tidak tahu apa yang patut didoakan. Pada saat-saat sebegitu, walaupun kita tidak dapat meluahkan perasaan kita menerusi kata-kata, daya aktif Tuhan akan merayu bagi pihak kita. <span id='dcv_8_27' class='dv'>27&#160;</span>Tuhan yang menyelidiki hati semua manusia mengerti apa yang dimaksudkan oleh daya aktif-Nya, kerana daya aktif itu menurut kehendak-Nya dan merayu bagi pihak umat-Nya yang suci.</p></div><div id='p44' class='par'><p class='sb'><span id='dcv_8_28' class='dv'>28&#160;</span>Kita tahu bahawa Tuhan memastikan semua perbuatan-Nya terlaksana dengan teratur demi kebaikan mereka yang mengasihi Tuhan, iaitu orang yang dipanggil menurut kehendak-Nya. <span id='dcv_8_29' class='dv'>29&#160;</span>Oleh sebab mereka ialah golongan pertama yang mendapat perhatian khusus daripada-Nya, Dia telah menentukan terlebih dahulu bahawa mereka harus menjadi seperti Anak-Nya. Dengan demikian Anak itu akan menjadi Anak sulung antara banyak saudara. <span id='dcv_8_30' class='dv'>30&#160;</span>Lagipun, mereka yang telah ditentukan terlebih dahulu itu juga merupakan orang yang telah dipanggil oleh-Nya, dan mereka yang dipanggil oleh-Nya telah mendapat perkenan-Nya. Akhirnya, mereka yang mendapat perkenan-Nya telah dimuliakan oleh-Nya.</p></div><div id='p45' class='par'><p class='sb'><span id='dcv_8_31' class='dv'>31&#160;</span>Oleh itu, apakah yang boleh kita katakan tentang semua perkara itu? Jika Tuhan berpihak kepada kita, siapakah yang dapat melawan kita? <span id='dcv_8_32' class='dv'>32&#160;</span>Tuhan tidak menghalang Anak-Nya daripada mengalami penderitaan, tetapi menyerahkannya untuk kita semua. Jika begitu, sudah pasti Tuhan dan Anak-Nya akan memberi kita segala sesuatu yang lain dengan senang hati, bukan? <span id='dcv_8_33' class='dv'>33&#160;</span>Siapakah yang dapat melontarkan tuduhan terhadap umat pilihan Tuhan? Tuhan sendiri yang memperkenankan mereka. <span id='dcv_8_34' class='dv'>34&#160;</span>Siapakah yang dapat menghukum mereka? Tiada sesiapa pun yang dapat berbuat demikian kerana Kristus Yesus telah mati, dibangkitkan daripada kematian, dan kini berada di sebelah kanan Tuhan. Dialah yang akan merayu bagi pihak kita.</p></div><div id='p46' class='par'><p class='sb'><span id='dcv_8_35' class='dv'>35&#160;</span>Apakah yang dapat memisahkan kita daripada kasih Kristus? Adakah kesengsaraan atau penderitaan atau penganiayaan atau kelaparan atau keadaan telanjang atau bahaya atau pedang? <span id='dcv_8_36' class='dv'>36&#160;</span>Seperti yang tertulis, “Demi-Mu, kami diancam maut sepanjang hari, dan kami dilayan seperti biri-biri yang akan disembelih.” <span id='dcv_8_37' class='dv'>37&#160;</span>Tetapi dalam semua hal ini, kita akan mendapat kemenangan yang mutlak melalui dia yang mengasihi kita. <span id='dcv_8_38' class='dv'>38&#160;</span>Aku yakin bahawa baik kematian atau kehidupan atau malaikat-malaikat atau kerajaan atau perkara yang ada sekarang atau perkara yang akan datang atau kuasa-kuasa <span id='dcv_8_39' class='dv'>39&#160;</span>atau ketinggian atau kedalaman atau mana-mana ciptaan lain, tidak dapat memisahkan kita daripada kasih Tuhan yang ditunjukkan melalui Kristus Yesus, Tuan kita.</p></div></div></text>
<text chap="9"><div class='document bible' dir='ltr'><div id='p47' class='par'><p class='sb'><span id='dcv_9_1' class='dc'>9 </span>Sebagai pengikut Kristus, aku sedang bercakap benar. Hati nuraniku dibimbing oleh daya aktif Tuhan dan aku tidak berdusta semasa aku mengatakan bahawa <span id='dcv_9_2' class='dv'>2&#160;</span>aku sangat berdukacita dan sangat sakit hati. <span id='dcv_9_3' class='dv'>3&#160;</span>Demi saudara-saudaraku, iaitu mereka yang sebangsa denganku, aku sanggup dipisahkan daripada Kristus sebagai orang yang terkutuk. <span id='dcv_9_4' class='dv'>4&#160;</span>Mereka orang Israel, dan Tuhan telah menjadikan mereka anak angkat-Nya. Tuhan telah membuat perjanjian-perjanjian dengan mereka, dan memberi mereka kemuliaan, Hukum, janji-janji-Nya, dan peluang untuk memberikan khidmat suci kepada-Nya. <span id='dcv_9_5' class='dv'>5&#160;</span>Merekalah keturunan nenek moyang kita, dan Kristus berasal daripada keturunan mereka. Hendaklah Tuhan yang berkuasa ke atas segala sesuatu dipuji untuk selama-lamanya. Amin.</p></div><div id='p48' class='par'><p class='sb'><span id='dcv_9_6' class='dv'>6&#160;</span>Meskipun demikian, hal ini tidak bermaksud bahawa apa yang difirmankan oleh Tuhan sudah gagal, kerana bukan semua orang yang berasal dari Israel ialah “orang Israel” yang sebenar. <span id='dcv_9_7' class='dv'>7&#160;</span>Biarpun mereka benih<a class='fn'></a> Abraham, hal ini tidak bermaksud mereka semuanya anak Abraham yang sebenar. Sebaliknya ada tertulis, “Benihmu<a class='fn'></a> akan datang daripada Ishak.” <span id='dcv_9_8' class='dv'>8&#160;</span>Maksudnya, bukan semua keturunan Abraham merupakan anak-anak Tuhan yang sebenar. Hanya anak-anak yang dilahirkan menurut janji Tuhan dianggap sebagai benih<a class='fn'></a> Abraham yang sebenar. <span id='dcv_9_9' class='dv'>9&#160;</span>Hal itu demikian kerana Tuhan telah berjanji, “Pada waktu yang ditentukan, Aku akan datang dan Sara akan melahirkan seorang anak lelaki.” <span id='dcv_9_10' class='dv'>10&#160;</span>Bukan itu sahaja, tetapi semasa Ishak, nenek moyang kita, menjadi bapa kepada anak kembar dalam rahim Ribka, <span id='dcv_9_11' class='dv'>11&#160;</span>Tuhan membuat pilihan sesuai dengan tujuan-Nya. Dia memilih sesiapa yang Dia mahu dan pilihan-Nya tidak bergantung pada perbuatan seseorang. Oleh sebab itu, sebelum kedua-dua orang anak itu lahir, dan sebelum mereka melakukan apa yang baik atau yang jahat, <span id='dcv_9_12' class='dv'>12&#160;</span>Tuhan sudah berfirman kepada Ribka, “Yang lebih tua akan menjadi hamba kepada yang lebih muda.” <span id='dcv_9_13' class='dv'>13&#160;</span>Seperti yang tertulis, “Yakub Aku kasihi, tetapi Esau Aku benci.”</p></div><div id='p49' class='par'><p class='sb'><span id='dcv_9_14' class='dv'>14&#160;</span>Jika demikian, apakah yang dapat kita katakan? Adakah Tuhan tidak adil? Sudah pasti tidak! <span id='dcv_9_15' class='dv'>15&#160;</span>Tuhan berfirman kepada Musa, “Aku akan mengasihi sesiapa sahaja yang hendak aku kasihi, dan aku akan menunjukkan belas kasihan kepada sesiapa sahaja yang hendak aku tunjukkan belas kasihan.” <span id='dcv_9_16' class='dv'>16&#160;</span>Oleh itu, keinginan ataupun daya usaha seseorang tidak akan menentukan pilihan Tuhan. Sebaliknya, Tuhan yang berbelas kasihan akan membuat pilihan-Nya sendiri. <span id='dcv_9_17' class='dv'>17&#160;</span>Beginilah yang dikatakan dalam ayat suci mengenai Firaun, “Aku membiarkan kamu terus hidup atas sebab ini: Untuk menunjukkan kuasa-Ku melalui kamu dan untuk mengisytiharkan nama-Ku di serata bumi.” <span id='dcv_9_18' class='dv'>18&#160;</span>Jelaslah, Tuhan berbelas kasihan kepada orang yang dikehendaki-Nya tetapi Dia membiarkan orang lain berkeras kepala.</p></div><div id='p50' class='par'><p class='sb'><span id='dcv_9_19' class='dv'>19&#160;</span>Sekarang kamu akan bertanya kepadaku, “Jika tiada sesiapa pun yang dapat melawan kehendak Tuhan, mengapakah Dia masih menyalahkan manusia?” <span id='dcv_9_20' class='dv'>20&#160;</span>Tetapi saudara-saudara, siapakah kamu sehingga berani membantah apa yang difirmankan oleh Tuhan? Bolehkah sebuah tembikar berkata kepada orang yang membentuknya, “Mengapakah kamu membuat aku seperti ini?” <span id='dcv_9_21' class='dv'>21&#160;</span>Tidakkah tukang tembikar berhak menggunakan segumpal tanah liat untuk membuat dua buah tembikar, satu untuk kegunaan yang mulia dan satu lagi untuk kegunaan yang hina? <span id='dcv_9_22' class='dv'>22&#160;</span>Orang jahat yang membangkitkan kemurkaan Tuhan bagaikan tembikar yang memang patut dibinasakan oleh-Nya. Walaupun Tuhan ingin menunjukkan kemurkaan-Nya dan menyatakan kuasa-Nya kepada orang sebegini, Dia sangat bersabar terhadap mereka, <span id='dcv_9_23' class='dv'>23&#160;</span>supaya kemuliaan-Nya yang berlimpah-limpah dinyatakan kepada tembikar yang layak menerima belas kasihan-Nya. Awal-awal lagi, Tuhan sudah mempersiapkan tembikar-tembikar ini supaya dimuliakan. <span id='dcv_9_24' class='dv'>24&#160;</span>Kitalah tembikar-tembikar tersebut, yang dipilih bukan sahaja daripada kalangan orang Yahudi tetapi juga daripada bangsa-bangsa lain. <span id='dcv_9_25' class='dv'>25&#160;</span>Dalam buku Hosea, Tuhan berfirman, “Orang yang bukan umat-Ku akan Aku sebut ‘umat-Ku,’ dan wanita yang tidak Aku kasihi akan Aku sebut ‘kekasih-Ku.’ <span id='dcv_9_26' class='dv'>26&#160;</span>Di tempat yang dahulunya Aku berkata, ‘Engkau bukan umat-Ku,’ di situlah mereka akan disebut ‘anak-anak Tuhan yang hidup.’”</p></div><div id='p51' class='par'><p class='sb'><span id='dcv_9_27' class='dv'>27&#160;</span>Selain itu, Yesaya berseru tentang orang Israel, “Walaupun bilangan orang Israel sebanyak pasir di laut, hanya saki-baki dalam kalangan mereka yang akan diselamatkan, <span id='dcv_9_28' class='dv'>28&#160;</span>kerana Yehuwa akan menghakimi semua penduduk di bumi, dan penghakiman-Nya akan dilaksanakan secara tuntas dan singkat.”<a class='fn'></a> <span id='dcv_9_29' class='dv'>29&#160;</span>Yesaya juga bernubuat, “Jika Yehuwa, ketua angkatan syurga, tidak meninggalkan keturunan<a class='fn'></a> bagi kita, kita sudah menjadi seperti Sodom dan Gomora.”</p></div><div id='p52' class='par'><p class='sb'><span id='dcv_9_30' class='dv'>30&#160;</span>Oleh itu, apakah yang dapat kita katakan? Walaupun bangsa-bangsa lain tidak berusaha mendapat perkenan Tuhan, mereka telah mendapat perkenan-Nya kerana mereka beriman. <span id='dcv_9_31' class='dv'>31&#160;</span>Sebaliknya, walaupun orang Israel berusaha mematuhi hukum agar mendapat perkenan Tuhan, usaha mereka gagal. <span id='dcv_9_32' class='dv'>32&#160;</span>Apakah sebabnya? Mereka berusaha untuk mendapat perkenan Tuhan berdasarkan perbuatan sendiri dan bukannya berdasarkan iman. Oleh itu mereka tersandung pada “batu sandungan.” <span id='dcv_9_33' class='dv'>33&#160;</span>Seperti yang tertulis, “Lihatlah! Aku akan meletakkan di Sion sebuah batu sandungan dan sebuah batu yang menyebabkan orang terjatuh. Namun, sesiapa yang beriman kepadanya tidak akan dikecewakan.”</p></div></div></text>
<text chap="10"><div class='document bible' dir='ltr'><div id='p53' class='par'><p class='sb'><span id='dcv_10_1' class='dc'>10 </span>Saudara-saudara, aku merayu kepada Tuhan dengan sepenuh hati supaya orang Israel diselamatkan. <span id='dcv_10_2' class='dv'>2&#160;</span>Aku boleh memberikan kesaksian bahawa mereka berkhidmat kepada Tuhan dengan semangat yang berkobar-kobar. Tetapi mereka berbuat demikian tanpa pengetahuan yang tepat. <span id='dcv_10_3' class='dv'>3&#160;</span>Oleh sebab mereka tidak mengetahui piawaian Tuhan yang adil, mereka berusaha membuktikan bahawa mereka diperkenankan Tuhan menurut cara mereka sendiri, dan mereka tidak menurut piawaian Tuhan yang adil. <span id='dcv_10_4' class='dv'>4&#160;</span>Kristus sudah menyebabkan Hukum tidak lagi berkuat kuasa. Oleh itu, semua orang yang beriman dapat diperkenankan Tuhan.</p></div><div id='p54' class='par'><p class='sb'><span id='dcv_10_5' class='dv'>5&#160;</span>Musa menulis tentang orang yang diperkenankan Tuhan kerana mereka mematuhi Hukum: “Orang yang menurut Hukum Musa akan hidup kerana hukum itu.” <span id='dcv_10_6' class='dv'>6&#160;</span>Tetapi Ayat-Ayat Suci ada menyatakan bahawa seseorang boleh mendapat perkenan Tuhan melalui imannya. Ayat-Ayat Suci menyatakan, “Janganlah bertanya dalam hatimu, ‘Siapakah yang akan naik ke syurga?’ iaitu, untuk membawa Kristus turun; <span id='dcv_10_7' class='dv'>7&#160;</span>atau, ‘Siapakah yang akan turun ke jurang yang dalam?’ iaitu, untuk membawa Kristus naik daripada kalangan orang mati.” <span id='dcv_10_8' class='dv'>8&#160;</span>Apakah yang dinyatakan dalam Ayat-Ayat Suci? Ayat-Ayat Suci menyatakan, “Perkhabaran itu sangat dekat denganmu, iaitu di dalam mulutmu dan di dalam hatimu.” “Perkhabaran” itu diterima melalui iman, dan kami sedang menyebarkan perkhabaran itu. <span id='dcv_10_9' class='dv'>9&#160;</span>Jika kamu mengisytiharkan dengan mulut kamu bahawa Yesus ialah Tuan, dan jika kamu beriman di dalam hati kamu bahawa Tuhan sudah membangkitkan Yesus daripada kematian, kamu akan diselamatkan. <span id='dcv_10_10' class='dv'>10&#160;</span>Dengan hati, seseorang beriman untuk mendapat perkenan Tuhan. Namun dengan mulut, seseorang mengisytiharkan perkhabaran itu untuk mendapat penyelamatan.</p></div><div id='p55' class='par'><p class='sb'><span id='dcv_10_11' class='dv'>11&#160;</span>Ada tertulis dalam ayat suci, “Sesiapa yang beriman kepadanya tidak akan dikecewakan.” <span id='dcv_10_12' class='dv'>12&#160;</span>Tidak ada perbezaan antara orang Yahudi dengan orang Yunani. Mereka semua mempunyai Tuan yang sama, yang murah hati terhadap semua orang yang berseru kepadanya. <span id='dcv_10_13' class='dv'>13&#160;</span>Hal ini demikian kerana “semua orang yang menyeru nama Yehuwa akan diselamatkan.” <span id='dcv_10_14' class='dv'>14&#160;</span>Tetapi bagaimanakah mereka dapat berseru kepada-Nya jika mereka belum beriman kepada-Nya? Bagaimanakah mereka dapat beriman kepada-Nya jika mereka tidak mengenal-Nya? Bagaimanakah mereka dapat mengenal-Nya jika tiada orang yang menyebarkan perkhabaran tentang-Nya? <span id='dcv_10_15' class='dv'>15&#160;</span>Bagaimanakah orang dapat menyebarkan perkhabaran tentang-Nya jika mereka tidak diutus? Sebagaimana yang tertulis, “Betapa indahnya kaki orang yang mengkhabarkan berita baik tentang hal-hal yang baik!”</p></div><div id='p56' class='par'><p class='sb'><span id='dcv_10_16' class='dv'>16&#160;</span>Tetapi, tidak semua orang patuh kepada berita baik. Yesaya berkata, “Yehuwa, siapakah yang mempercayai perkhabaran yang kami sampaikan?” <span id='dcv_10_17' class='dv'>17&#160;</span>Sebenarnya, orang hanya dapat beriman selepas mendengar perkhabaran itu, dan orang dapat mendengar perkhabaran itu kerana ada orang yang menyampaikan berita tentang Kristus. <span id='dcv_10_18' class='dv'>18&#160;</span>Namun aku bertanya: Adakah hal itu bermaksud bahawa mereka tidak mendengar perkhabaran itu? Sudah tentu mereka mendengarnya, kerana ada tertulis, “Orang di seluruh bumi, bahkan yang tinggal di hujung bumi pun telah mendengar perkhabaran itu.” <span id='dcv_10_19' class='dv'>19&#160;</span>Namun aku bertanya: Adakah orang Israel tidak memahaminya? Tidak, mereka memang memahaminya. Musa pernah berkata, “Aku akan membuat kamu cemburu melalui bangsa yang lain. Aku akan membuat kamu marah melalui bangsa yang bodoh.” <span id='dcv_10_20' class='dv'>20&#160;</span>Kemudian, Yesaya mengucapkan firman Tuhan dengan penuh keberanian, “Aku dijumpai oleh mereka yang tidak mencari Aku. Aku menyingkapkan diri kepada mereka yang tidak bertanya tentang Aku.” <span id='dcv_10_21' class='dv'>21&#160;</span>Namun, mengenai orang Israel Tuhan berfirman, “Sepanjang hari Aku merayu kepada umat yang ingkar dan degil supaya kembali kepada-Ku.”</p></div></div></text>
<text chap="11"><div class='document bible' dir='ltr'><div id='p57' class='par'><p class='sb'><span id='dcv_11_1' class='dc'>11 </span>Maka, aku bertanya: Adakah Tuhan menolak umat-Nya? Sudah tentu tidak! Aku juga merupakan orang Israel. Aku keturunan<a class='fn'></a> Abraham dan berasal daripada suku Benyamin. <span id='dcv_11_2' class='dv'>2&#160;</span>Tuhan tidak menolak umat yang dipilih-Nya dari mula-mula lagi. Tidakkah kamu tahu apa yang dinyatakan dalam ayat suci tentang Elia semasa dia mengadu kepada Tuhan mengenai orang Israel? <span id='dcv_11_3' class='dv'>3&#160;</span>“Yehuwa, mereka sudah membunuh nabi-nabi-Mu dan memusnahkan mazbah-mazbah-Mu. Hanya aku seorang yang tertinggal, dan sekarang mereka berusaha untuk mengambil nyawaku.” <span id='dcv_11_4' class='dv'>4&#160;</span>Namun, apakah jawapan Tuhan kepada Elia? “Masih ada 7,000 orang umat-Ku yang tidak melutut untuk menyembah Baal.” <span id='dcv_11_5' class='dv'>5&#160;</span>Demikian juga halnya sekarang: Ada saki-baki orang Israel yang sudah dipilih oleh Tuhan kerana kebaikan hati-Nya yang unggul. <span id='dcv_11_6' class='dv'>6&#160;</span>Maka, pilihan Tuhan itu bukan berdasarkan perbuatan mereka, tetapi berdasarkan kebaikan hati yang unggul. Jika pilihan Tuhan itu berdasarkan perbuatan manusia, maka pilihan itu bukanlah berdasarkan kebaikan hati yang unggul.</p></div><div id='p58' class='par'><p class='sb'><span id='dcv_11_7' class='dv'>7&#160;</span>Kalau begitu, apakah yang harus kita katakan? Bukan semua orang Israel mendapat apa yang didambakan oleh mereka. Hanya mereka yang dipilih oleh Tuhan yang mendapatnya. Yang lain sudah membiarkan hati sendiri menjadi tidak peka, <span id='dcv_11_8' class='dv'>8&#160;</span>sebagaimana yang tertulis, “Tuhan telah membuat mereka tidur nyenyak secara rohani. Sampai hari ini, mata mereka tidak dapat melihat dan telinga mereka tidak dapat mendengar.” <span id='dcv_11_9' class='dv'>9&#160;</span>Daud juga berkata, “Biarlah pesta jamuan mereka menjadi jerat, perangkap, batu sandungan, dan hukuman untuk mereka. <span id='dcv_11_10' class='dv'>10&#160;</span>Biarlah mata mereka diselubungi kegelapan agar mereka tidak dapat melihat, dan biarlah mereka selalu membongkok.”</p></div><div id='p59' class='par'><p class='sb'><span id='dcv_11_11' class='dv'>11&#160;</span>Maka, aku bertanya: Adakah mereka tersandung dan jatuh sehingga tidak dapat bangun? Sudah tentu tidak! Oleh sebab orang Yahudi melanggar hukum, orang daripada bangsa-bangsa lain menerima penyelamatan supaya orang Yahudi berasa cemburu. <span id='dcv_11_12' class='dv'>12&#160;</span>Jika dunia menjadi kaya kerana mereka melanggar hukum, dan jika bangsa-bangsa lain menjadi kaya kerana jumlah mereka berkurangan, fikirkanlah betapa banyaknya kekayaan yang terhasil apabila jumlah mereka menjadi lengkap!</p></div><div id='p60' class='par'><p class='sb'><span id='dcv_11_13' class='dv'>13&#160;</span>Sekarang, aku mahu bercakap kepada kamu yang berasal daripada bangsa-bangsa lain. Oleh sebab aku merupakan rasul yang diutus kepada bangsa-bangsa lain, aku menganggap tugasku sebagai tugas yang mulia. <span id='dcv_11_14' class='dv'>14&#160;</span>Aku mencuba membuat bangsaku sendiri cemburu agar dapat menyelamatkan beberapa orang daripada mereka. <span id='dcv_11_15' class='dv'>15&#160;</span>Hal ini demikian kerana jika mereka ditolak oleh Tuhan, dunia berbaik semula dengan Tuhan. Jadi, jika mereka diterima oleh Tuhan, apakah yang akan berlaku? Keadaannya tentu seperti orang mati yang hidup semula! <span id='dcv_11_16' class='dv'>16&#160;</span>Lagipun, jika sebahagian adunan tepung yang dianggap sebagai hasil pertama adalah suci, seluruh adunan itu juga suci. Jika akar sebatang pokok adalah suci, cabang-cabangnya juga suci.</p></div><div id='p61' class='par'><p class='sb'><span id='dcv_11_17' class='dv'>17&#160;</span>Tuhan telah mengerat beberapa cabang pokok zaitun dan di situ Tuhan mencantumkan cabang pokok zaitun yang liar, iaitu kamu, supaya kamu juga menikmati segala yang baik daripada akar pokok zaitun itu. <span id='dcv_11_18' class='dv'>18&#160;</span>Namun begitu, janganlah bersikap angkuh terhadap cabang-cabang pokok itu. Kamu harus ingat bahawa bukan kamu yang menyokong akar itu, tetapi akar pokok itu yang menyokong kamu. <span id='dcv_11_19' class='dv'>19&#160;</span>Tetapi kamu mungkin berkata, “Cabang-cabang pokok itu dikerat supaya aku dapat dicantumkan.” <span id='dcv_11_20' class='dv'>20&#160;</span>Hal itu memang benar! Disebabkan mereka tidak beriman, mereka dikerat. Tetapi kamu tetap berada di situ kerana kamu beriman. Janganlah bersikap angkuh, tetapi berwaspadalah. <span id='dcv_11_21' class='dv'>21&#160;</span>Memandangkan Tuhan tidak membenarkan cabang-cabang yang asal terus bertumbuh pada pokok itu, Tuhan juga tidak akan membenarkan kamu terus bertumbuh pada pokok itu jika kamu berkelakuan seperti mereka. <span id='dcv_11_22' class='dv'>22&#160;</span>Lihatlah bagaimana Tuhan menunjukkan kebaikan hati dan ketegasan-Nya. Tuhan tegas terhadap mereka yang sudah dikerat, tetapi Dia baik terhadap kamu asalkan kamu terus memenuhi syarat untuk menerima kebaikan-Nya. Jika tidak, kamu juga akan dikerat. <span id='dcv_11_23' class='dv'>23&#160;</span>Meskipun begitu, mereka yang sudah dikerat boleh dicantumkan semula jika mereka beriman, kerana Tuhan berkuasa untuk berbuat demikian. <span id='dcv_11_24' class='dv'>24&#160;</span>Kamu dikerat daripada pokok zaitun liar dan dicantumkan pada pokok zaitun yang dipelihara, walaupun hal itu bertentangan dengan apa yang lazim dilakukan. Jika demikian, bukankah lebih mudah bagi Tuhan untuk mencantumkan semula cabang-cabang yang sudah dikerat pada pokok zaitun yang asal?</p></div><div id='p62' class='par'><p class='sb'><span id='dcv_11_25' class='dv'>25&#160;</span>Saudara-saudara, aku mahu kamu tahu rahsia suci ini, supaya kamu tidak berfikir bahawa kamu tahu segala-galanya: Bagi sebahagian orang Israel, hati mereka akan menjadi tidak peka sehingga semua orang daripada bangsa-bangsa lain yang dipilih oleh Tuhan dikumpulkan. <span id='dcv_11_26' class='dv'>26&#160;</span>Dengan cara ini, semua orang Israel akan diselamatkan. Seperti yang tertulis, “Penyelamat akan datang dari Sion dan akan membuat keturunan Yakub meninggalkan tabiat berdosa mereka. <span id='dcv_11_27' class='dv'>27&#160;</span>Inilah perjanjian yang Aku buat dengan mereka semasa Aku menyingkirkan dosa mereka.” <span id='dcv_11_28' class='dv'>28&#160;</span>Memang, orang Yahudi menjadi musuh Tuhan kerana mereka menolak berita baik, dan hal itu baik untuk kamu. Namun, disebabkan janji yang dibuat oleh Tuhan dengan nenek moyang mereka, Dia telah memilih beberapa orang antara mereka untuk menjadi sahabat-Nya. <span id='dcv_11_29' class='dv'>29&#160;</span>Hal itu demikian kerana Tuhan tidak mengubah fikiran-Nya tentang orang yang dipanggil-Nya dan kurniaan yang diberikan-Nya. <span id='dcv_11_30' class='dv'>30&#160;</span>Sebelum ini, kamu tidak mematuhi Tuhan. Tetapi sekarang Dia berbelas kasihan terhadap kamu kerana orang Yahudi mengingkari-Nya. <span id='dcv_11_31' class='dv'>31&#160;</span>Sekarang Tuhan berbelas kasihan terhadap kamu kerana mereka ingkar. Dia berbuat demikian supaya Dia juga dapat berbelas kasihan terhadap mereka. <span id='dcv_11_32' class='dv'>32&#160;</span>Tuhan sudah membiarkan semua orang menjadi seperti tahanan kerana mereka mengingkari-Nya. Dengan demikian Dia dapat menunjukkan belas kasihan-Nya kepada mereka semua.</p></div><div id='p63' class='par'><p class='sb'><span id='dcv_11_33' class='dv'>33&#160;</span>Alangkah hebatnya kekayaan, kebijaksanaan, dan pengetahuan Tuhan! Tiada sesiapa pun yang dapat memahami penghakiman dan jalan-jalan Tuhan! <span id='dcv_11_34' class='dv'>34&#160;</span>“Siapakah yang mengetahui fikiran Yehuwa, atau siapakah yang boleh menjadi penasihat-Nya?” <span id='dcv_11_35' class='dv'>35&#160;</span>Atau, “siapakah yang pernah memberi Tuhan sesuatu terlebih dahulu, sehingga Tuhan mesti membalasnya?” <span id='dcv_11_36' class='dv'>36&#160;</span>Segala-galanya wujud kerana Dia, melalui Dia, dan untuk Dia. Semoga Tuhan dimuliakan buat selama-lamanya! Amin.</p></div></div></text>
<text chap="12"><div class='document bible' dir='ltr'><div id='p64' class='par'><p class='sb'><span id='dcv_12_1' class='dc'>12 </span>Oleh itu saudara-saudara, atas dasar belas kasihan Tuhan, aku merayu kamu supaya mempersembahkan tubuh kamu sebagai korban yang hidup, suci, dan yang diperkenankan Tuhan. Dengan ini, kamu menjalankan khidmat suci dengan menggunakan daya pemikiran kamu. <span id='dcv_12_2' class='dv'>2&#160;</span>Jangan lagi dibentuk mengikut sistem dunia ini,<a class='fn'></a> tetapi ubahlah fikiran kamu agar kamu dapat mengetahui<a class='fn'></a> kehendak Tuhan yang baik, yang menyenangkan hati-Nya, dan yang sempurna.</p></div><div id='p65' class='par'><p class='sb'><span id='dcv_12_3' class='dv'>3&#160;</span>Melalui kebaikan hati yang unggul yang diberikan kepada aku, aku memberitahu kamu semua agar tidak menganggap diri kamu lebih daripada yang sepatutnya. Kamu haruslah berfikiran sihat, sesuai dengan iman yang diberikan oleh Tuhan kepada kamu masing-masing. <span id='dcv_12_4' class='dv'>4&#160;</span>Tubuh kita mempunyai banyak anggota, dan setiap anggota tubuh mempunyai tugas yang berlainan. <span id='dcv_12_5' class='dv'>5&#160;</span>Begitu juga, walaupun kita ramai, kita semua merupakan satu tubuh yang bersatu dengan Kristus, dan kita masing-masing merupakan anggota yang dihubungkan kepada satu sama lain. <span id='dcv_12_6' class='dv'>6&#160;</span>Disebabkan kebaikan hati Tuhan yang unggul, kita diberikan kurnia yang berlainan. Oleh itu, jika kita diberikan kurnia untuk bernubuat, kita harus bernubuat menurut iman yang diberikan kepada kita. <span id='dcv_12_7' class='dv'>7&#160;</span>Jika kita diberikan kurnia untuk berkhidmat kepada orang lain, kita harus terus berkhidmat kepada orang lain; jika seseorang diberikan kurnia untuk mengajar, dia haruslah terus mengajar. <span id='dcv_12_8' class='dv'>8&#160;</span>Jika seseorang diberikan kurnia untuk memberikan galakan, dia haruslah terus memberikan galakan; jika seseorang memberikan sumbangan, dia haruslah melakukannya dengan murah hati; jika seseorang memimpin, dia haruslah memimpin dengan tekun; jika seseorang menunjukkan belas kasihan, dia haruslah melakukannya dengan gembira.</p></div><div id='p66' class='par'><p class='sb'><span id='dcv_12_9' class='dv'>9&#160;</span>Kamu harus menunjukkan kasih dengan ikhlas. Bencilah apa yang jahat, dan berpautlah pada apa yang baik. <span id='dcv_12_10' class='dv'>10&#160;</span>Sepertimana adik-beradik kandung mengasihi satu sama lain, kamu juga harus saling mengasihi. Hendaklah kamu saling mendahului<a class='fn'></a> untuk memberikan hormat. <span id='dcv_12_11' class='dv'>11&#160;</span>Janganlah malas, sebaliknya hendaklah kamu rajin.<a class='fn'></a> Izinkanlah daya aktif Tuhan untuk menyemarakkan semangat kamu. Abdikanlah diri kepada Yehuwa. <span id='dcv_12_12' class='dv'>12&#160;</span>Bersukacitalah kerana harapan kamu. Tabahkanlah hati kamu semasa ditimpa kesengsaraan. Teruslah berdoa dengan tekun. <span id='dcv_12_13' class='dv'>13&#160;</span>Hendaklah kamu berkongsi milik dengan umat suci Tuhan menurut keperluan mereka. Sambutlah orang dengan ramah. <span id='dcv_12_14' class='dv'>14&#160;</span>Teruslah memberkati orang yang menganiaya kamu. Janganlah mengutuk mereka, sebaliknya mintalah Tuhan untuk memberkati mereka. <span id='dcv_12_15' class='dv'>15&#160;</span>Bersukacitalah bersama orang yang bersukacita, dan menangislah bersama orang yang menangis. <span id='dcv_12_16' class='dv'>16&#160;</span>Pandanglah orang lain sepertimana kamu memandang diri kamu sendiri. Janganlah bersikap sombong, sebaliknya hendaklah kamu sentiasa bersikap rendah hati. Janganlah menganggap diri kamu bijaksana.</p></div><div id='p67' class='par'><p class='sb'><span id='dcv_12_17' class='dv'>17&#160;</span>Janganlah membalas kejahatan dengan kejahatan. Pertimbangkanlah apa yang dianggap baik oleh semua orang. <span id='dcv_12_18' class='dv'>18&#160;</span>Selagi kamu dapat melakukannya, berusahalah sedaya upaya untuk berdamai dengan semua orang. <span id='dcv_12_19' class='dv'>19&#160;</span>Hai saudara-saudara yang dikasihi, janganlah membalas dendam. Tetapi biarlah Tuhan memperlihatkan kemurkaan-Nya terhadap kejahatan yang dilakukan, kerana ada tertulis, “Yehuwa berfirman, ‘Akulah yang akan membalas dendam, dan Akulah yang akan membalas kejahatan.’” <span id='dcv_12_20' class='dv'>20&#160;</span>Sebaliknya, “jika musuh kamu lapar, berilah dia makanan; jika dia dahaga, berilah dia minuman. Dengan berbuat demikian, kamu seolah-olah melonggokkan bara yang bernyala di atas kepalanya.”<a class='fn'></a> <span id='dcv_12_21' class='dv'>21&#160;</span>Janganlah biarkan diri kamu dikalahkan oleh kejahatan, tetapi teruslah kalahkan kejahatan dengan kebaikan.</p></div></div></text>
<text chap="13"><div class='document bible' dir='ltr'><div id='p68' class='par'><p class='sb'><span id='dcv_13_1' class='dc'>13 </span>Setiap orang harus taat kepada pihak berkuasa, kerana semua kuasa datang daripada Tuhan. Pihak berkuasa yang ada sekarang diberikan kedudukan masing-masing menurut aturan Tuhan. <span id='dcv_13_2' class='dv'>2&#160;</span>Oleh itu, sesiapa yang menentang pihak berkuasa menentang aturan Tuhan, dan orang yang menentang aturan Tuhan akan membawa hukuman ke atas diri sendiri. <span id='dcv_13_3' class='dv'>3&#160;</span>Orang yang berbuat baik tidak perlu takut kepada pemerintah, hanya orang yang berbuat jahat yang harus takut kepada mereka. Jika kamu tidak mahu berasa takut kepada pihak berkuasa, teruslah melakukan apa yang baik, dan kamu akan dipuji oleh mereka. <span id='dcv_13_4' class='dv'>4&#160;</span>Hal ini demikian kerana mereka ialah hamba Tuhan yang berkhidmat demi kebaikan kamu. Tetapi kamu harus berasa takut jika kamu berbuat jahat, kerana kuasa<a class='fn'></a> yang ada dalam tangan mereka bukanlah untuk tujuan yang sia-sia. Mereka ialah hamba Tuhan yang menjatuhkan hukuman ke atas orang yang sering berbuat jahat.</p></div><div id='p69' class='par'><p class='sb'><span id='dcv_13_5' class='dv'>5&#160;</span>Maka, ada alasan yang kukuh bagi kamu untuk taat kepada pihak berkuasa, iaitu bukan sahaja kerana takut dihukum, tetapi juga kerana hati nurani kamu. <span id='dcv_13_6' class='dv'>6&#160;</span>Itulah sebabnya kamu juga membayar cukai, kerana mereka ialah hamba Tuhan yang sentiasa berkhidmat kepada orang ramai. <span id='dcv_13_7' class='dv'>7&#160;</span>Berikanlah kepada pihak berkuasa apa yang berhak diterima oleh mereka. Bayarlah cukai kepada orang yang meminta cukai, dan berikanlah ufti kepada orang yang meminta ufti. Takutlah akan orang yang harus ditakuti, dan hormatilah orang yang harus dihormati.</p></div><div id='p70' class='par'><p class='sb'><span id='dcv_13_8' class='dv'>8&#160;</span>Jangan berhutang apa-apa kepada sesiapa pun, tetapi kamu harus saling mengasihi, kerana sesiapa yang mengasihi orang lain sudah mematuhi hukum. <span id='dcv_13_9' class='dv'>9&#160;</span>Hukum-hukum seperti, “Jangan berzina, jangan membunuh, jangan mencuri, jangan menginginkan milik orang lain,” dan semua hukum yang lain disimpulkan dengan kata-kata ini: “Kamu mesti mengasihi orang lain sepertimana kamu mengasihi dirimu sendiri.” <span id='dcv_13_10' class='dv'>10&#160;</span>Seseorang yang mempunyai kasih tidak akan berbuat jahat terhadap orang lain. Orang yang mengasihi orang lain sudah mematuhi hukum.</p></div><div id='p71' class='par'><p class='sb'><span id='dcv_13_11' class='dv'>11&#160;</span>Kamu harus melakukan semua ini, kerana kamu tahu bahawa sekaranglah masanya bagi kamu untuk bangun daripada tidur. Hal ini demikian kerana masa kita untuk diselamatkan lebih dekat sekarang berbanding semasa kita mula percaya. <span id='dcv_13_12' class='dv'>12&#160;</span>Malam sudah larut, dan fajar akan menyingsing. Oleh itu, marilah kita membuang perbuatan-perbuatan yang dilakukan dalam kegelapan, dan marilah kita mengenakan senjata-senjata yang digunakan dalam terang. <span id='dcv_13_13' class='dv'>13&#160;</span>Biarlah kelakuan kita baik seperti kelakuan orang pada siang hari. Janganlah berpesta liar dan minum sehingga mabuk. Janganlah melakukan hubungan yang tidak bermoral dan perkara-perkara yang buruk.<a class='fn'></a> Janganlah berkelahi atau bersikap cemburu. <span id='dcv_13_14' class='dv'>14&#160;</span>Janganlah membuat rancangan untuk memuaskan keinginan tubuh yang berdosa. Sebaliknya ikutlah teladan Tuan Yesus Kristus.</p></div></div></text>
<text chap="14"><div class='document bible' dir='ltr'><div id='p72' class='par'><p class='sb'><span id='dcv_14_1' class='dc'>14 </span>Sambutlah orang yang lemah imannya. Janganlah menghakimi orang yang mempunyai pandangan-pandangan yang berbeza. <span id='dcv_14_2' class='dv'>2&#160;</span>Ada orang yang percaya bahawa dia boleh makan apa-apa sahaja. Tetapi orang yang lemah imannya hanya makan sayur-sayuran. <span id='dcv_14_3' class='dv'>3&#160;</span>Orang yang makan apa sahaja tidak patut memandang rendah pada orang yang hanya makan makanan tertentu, dan orang yang hanya makan makanan tertentu tidak patut menghakimi orang yang makan apa sahaja, kerana Tuhan sudah menerima dia. <span id='dcv_14_4' class='dv'>4&#160;</span>Siapakah kamu sehingga kamu menghakimi hamba orang lain? Tuan kepada hamba itulah yang berhak untuk menentukan sama ada perbuatan hambanya betul atau salah. Memandangkan Yehuwa menolong hamba itu, dia akan mendapat perkenan-Nya.</p></div><div id='p73' class='par'><p class='sb'><span id='dcv_14_5' class='dv'>5&#160;</span>Ada orang yang berpendapat bahawa suatu hari tertentu lebih penting daripada hari yang lain, sedangkan orang lain berpendapat bahawa semua hari sama sahaja. Setiap orang harus yakin sepenuhnya akan keputusan masing-masing. <span id='dcv_14_6' class='dv'>6&#160;</span>Orang yang mengutamakan hari-hari tertentu berbuat demikian untuk memuliakan Yehuwa. Orang yang makan apa sahaja berbuat demikian untuk memuliakan Yehuwa kerana dia mengucapkan syukur kepada Tuhan. Orang yang hanya makan makanan tertentu berbuat demikian untuk memuliakan Yehuwa kerana dia juga mengucapkan syukur kepada Tuhan. <span id='dcv_14_7' class='dv'>7&#160;</span>Sebenarnya, tiada seorang pun dalam kalangan kita yang hidup semata-mata untuk diri sendiri, dan tiada orang yang mati semata-mata untuk diri sendiri. <span id='dcv_14_8' class='dv'>8&#160;</span>Jika kita hidup, kita hidup untuk Yehuwa. Jika kita mati, kita mati untuk Yehuwa. Sama ada kita hidup atau mati, kita milik Yehuwa. <span id='dcv_14_9' class='dv'>9&#160;</span>Kristus mati dan hidup semula supaya dia menjadi Tuan kepada orang mati dan orang hidup.</p></div><div id='p74' class='par'><p class='sb'><span id='dcv_14_10' class='dv'>10&#160;</span>Oleh itu, mengapakah kamu menghakimi saudara kamu? Mengapakah kamu memandang rendah pada saudara kamu? Kita semua akan berdiri di hadapan tempat pengadilan Tuhan. <span id='dcv_14_11' class='dv'>11&#160;</span>Ada tertulis, “Yehuwa berfirman, ‘Sesungguhnya, setiap orang akan berlutut di hadapan-Ku, dan setiap orang akan mengaku di hadapan umum bahawa Akulah Tuhan.’” <span id='dcv_14_12' class='dv'>12&#160;</span>Maka, kita bertanggungjawab kepada Tuhan atas perbuatan kita masing-masing.</p></div><div id='p75' class='par'><p class='sb'><span id='dcv_14_13' class='dv'>13&#160;</span>Oleh itu, jangan lagi menghakimi satu sama lain. Sebaliknya kita harus bertekad untuk tidak meletakkan batu sandungan atau batu penghalang di hadapan saudara kita. <span id='dcv_14_14' class='dv'>14&#160;</span>Sebagai pengikut Tuan Yesus, aku tahu dan yakin bahawa tidak ada apa-apa pun yang pada dasarnya najis. Namun jika seseorang menganggap sesuatu hal najis, maka najislah hal itu baginya. <span id='dcv_14_15' class='dv'>15&#160;</span>Jika kamu menyinggung perasaan saudara kamu disebabkan oleh apa yang kamu makan, kamu tidak lagi bertindak berdasarkan kasih. Janganlah hancurkan imannya dengan apa yang kamu makan, kerana Kristus sudah mati baginya. <span id='dcv_14_16' class='dv'>16&#160;</span>Maka, janganlah membiarkan perkara baik yang kamu lakukan itu dikatakan sebagai sesuatu yang buruk. <span id='dcv_14_17' class='dv'>17&#160;</span>Hal ini demikian kerana makanan dan minuman tidak menentukan sama ada seseorang akan masuk ke dalam Kerajaan Tuhan atau tidak. Sebaliknya, dia mesti melakukan apa yang benar, berdamai dengan orang lain, dan bersukacita. Daya aktif Tuhan akan membantu dia untuk melakukan semua itu. <span id='dcv_14_18' class='dv'>18&#160;</span>Sesiapa yang mengabdikan dirinya kepada Kristus dengan cara demikian diperkenankan Tuhan dan menyenangkan hati orang lain.</p></div><div id='p76' class='par'><p class='sb'><span id='dcv_14_19' class='dv'>19&#160;</span>Oleh itu, hendaklah kita berusaha untuk menguatkan satu sama lain dan melakukan perkara yang membawa perdamaian. <span id='dcv_14_20' class='dv'>20&#160;</span>Jangan lagi meruntuhkan pekerjaan Tuhan semata-mata kerana makanan. Segala sesuatu sememangnya tidak najis, tetapi jika apa yang kita makan membuat orang lain tersandung, hal itu tidak baik. <span id='dcv_14_21' class='dv'>21&#160;</span>Lebih baik tidak makan daging, minum wain, atau melakukan apa sahaja yang akan menyebabkan saudara kamu tersandung. <span id='dcv_14_22' class='dv'>22&#160;</span>Apa yang kamu percayai merupakan hal antara kamu dengan Tuhan. Berbahagialah orang yang tidak menyalahkan dirinya sendiri setelah dia melakukan apa yang dianggapnya benar. <span id='dcv_14_23' class='dv'>23&#160;</span>Tetapi jika seseorang meragui apa yang telah dimakannya, dia sudah bersalah kerana perbuatannya itu tidak berdasarkan iman. Sesungguhnya, apa-apa perbuatan yang tidak berdasarkan iman ialah dosa.</p></div></div></text>
<text chap="15"><div class='document bible' dir='ltr'><div id='p77' class='par'><p class='sb'><span id='dcv_15_1' class='dc'>15 </span>Namun begitu, kita yang kuat haruslah menanggung kelemahan orang yang tidak kuat. Janganlah kita menyenangkan diri sendiri sahaja. <span id='dcv_15_2' class='dv'>2&#160;</span>Hendaklah kita masing-masing menyenangkan hati orang lain demi kebaikan mereka, supaya mereka dikuatkan. <span id='dcv_15_3' class='dv'>3&#160;</span>Kita harus berbuat demikian kerana Kristus pun tidak menyenangkan dirinya sendiri. Sebaliknya seperti yang tertulis, “Aku sudah menanggung segala celaan mereka yang ditujukan kepada-Mu.” <span id='dcv_15_4' class='dv'>4&#160;</span>Segala yang tertulis sejak dahulu lagi ditulis untuk mengajar kita, supaya kita memiliki harapan kerana Ayat-Ayat Suci melegakan hati kita dan membantu kita bertabah hati. <span id='dcv_15_5' class='dv'>5&#160;</span>Semoga Tuhan yang memberi kamu ketabahan dan kelegaan hati, membolehkan kamu semua memiliki fikiran dan sikap yang dimiliki Kristus Yesus, <span id='dcv_15_6' class='dv'>6&#160;</span>agar kamu bersatu padu dan dengan sebulat suara<a class='fn'></a> memuliakan Tuhan, iaitu Bapa kepada Tuan kita, Yesus Kristus.</p></div><div id='p78' class='par'><p class='sb'><span id='dcv_15_7' class='dv'>7&#160;</span>Oleh itu, sambutlah satu sama lain sebagaimana Kristus telah menyambut kamu, supaya Tuhan dimuliakan. <span id='dcv_15_8' class='dv'>8&#160;</span>Aku memberitahu kamu bahawa Kristus telah menjadi hamba kepada mereka yang disunat, supaya dia dapat menunjukkan bahawa firman Tuhan sentiasa benar, supaya dia dapat memberikan jaminan bahawa Tuhan akan menunaikan janji yang dibuat oleh-Nya dengan nenek moyang mereka, <span id='dcv_15_9' class='dv'>9&#160;</span>dan supaya bangsa-bangsa lain memuliakan Tuhan kerana belas kasihan-Nya. Seperti yang tertulis, “Itulah sebabnya aku akan memuji Engkau dalam kalangan bangsa-bangsa lain, dan aku akan bernyanyi untuk memuji nama-Mu.” <span id='dcv_15_10' class='dv'>10&#160;</span>Ada tertulis juga, “Bergembiralah bersama umat Tuhan, hai bangsa-bangsa.” <span id='dcv_15_11' class='dv'>11&#160;</span>Ada tertulis pula, “Hai segala bangsa, hendaklah kamu memuji Yehuwa. Hendaklah semua orang memuji-Nya.” <span id='dcv_15_12' class='dv'>12&#160;</span>Selain itu, Yesaya berkata, “Seorang daripada keturunan<a class='fn'></a> Isai akan datang. Dia akan bangkit untuk memerintah bangsa-bangsa, dan bangsa-bangsa akan berharap kepadanya.” <span id='dcv_15_13' class='dv'>13&#160;</span>Semoga Tuhan yang memberi kamu harapan, mengurniai kamu sukacita dan kedamaian yang melimpah kerana kamu percaya kepada-Nya, supaya dengan kuasa daya aktif Tuhan, harapan kamu bertambah kukuh.</p></div><div id='p79' class='par'><p class='sb'><span id='dcv_15_14' class='dv'>14&#160;</span>Saudara-saudaraku, aku yakin bahawa kamu sangat baik dan memiliki pengetahuan tentang banyak perkara. Kamu juga dapat saling menasihati. <span id='dcv_15_15' class='dv'>15&#160;</span>Namun, aku telah menulis kepada kamu dengan lebih terus terang tentang beberapa perkara untuk mengingatkan kamu sekali lagi. Aku berbuat demikian kerana Tuhan telah menunjukkan kebaikan hati yang unggul kepadaku, <span id='dcv_15_16' class='dv'>16&#160;</span>agar aku menjadi hamba Kristus Yesus yang diutus untuk menyampaikan berita baik Tuhan kepada bangsa-bangsa lain. Aku menjalankan tugas suci ini supaya bangsa-bangsa lain diterima oleh Tuhan sebagai suatu persembahan yang telah disucikan oleh daya aktif-Nya.</p></div><div id='p80' class='par'><p class='sb'><span id='dcv_15_17' class='dv'>17&#160;</span>Oleh itu, aku berbangga kerana aku ialah pengikut Kristus Yesus dan kerana aku berkhidmat kepada Tuhan. <span id='dcv_15_18' class='dv'>18&#160;</span>Aku tidak berani bercakap tentang hal lain, kecuali hal yang telah dilakukan oleh Kristus melalui aku supaya bangsa-bangsa lain patuh kepadanya. Dia telah berbuat demikian menerusi pertuturan dan perbuatanku, <span id='dcv_15_19' class='dv'>19&#160;</span>menerusi keajaiban dan mukjizat, dan menerusi kuasa daya aktif Tuhan. Maka, aku telah menyebarkan berita baik tentang Kristus dengan menyeluruh sepanjang perjalananku dari Yerusalem sampai ke Ilirikum. <span id='dcv_15_20' class='dv'>20&#160;</span>Aku bermatlamat untuk mengisytiharkan berita baik di mana sahaja orang belum mendengar tentang nama Kristus, supaya aku tidak membina di atas asas yang diletakkan oleh orang lain. <span id='dcv_15_21' class='dv'>21&#160;</span>Hal ini selaras dengan apa yang tertulis: “Mereka yang belum pernah diberitahu tentangnya akan melihat, dan mereka yang belum pernah mendengar akan mengerti.”</p></div><div id='p81' class='par'><p class='sb'><span id='dcv_15_22' class='dv'>22&#160;</span>Itulah sebabnya sudah banyak kali aku dihalang daripada datang kepada kamu. <span id='dcv_15_23' class='dv'>23&#160;</span>Namun sekarang, tiada lagi tempat yang belum aku kunjungi dalam kawasan ini. Lagipun, sudah bertahun-tahun aku sangat ingin datang kepada kamu. <span id='dcv_15_24' class='dv'>24&#160;</span>Oleh itu, aku berharap dapat berjumpa dengan kamu dalam perjalananku ke Sepanyol, supaya aku dapat menikmati pergaulan dengan kamu untuk seketika waktu. Selepas itu, aku berharap kamu dapat menemani aku untuk sebahagian perjalananku semasa aku meneruskan perjalanan ke Sepanyol. <span id='dcv_15_25' class='dv'>25&#160;</span>Tetapi sekarang aku hendak pergi ke Yerusalem untuk memberikan bantuan kepada umat suci Tuhan. <span id='dcv_15_26' class='dv'>26&#160;</span>Saudara-saudara di Makedonia dan Akhaya dengan sukacita berkongsi milik mereka dengan memberikan sumbangan kepada orang miskin dalam kalangan umat suci di Yerusalem. <span id='dcv_15_27' class='dv'>27&#160;</span>Mereka memang berbuat demikian dengan sukacita, tetapi sebenarnya mereka berhutang kepada umat suci Tuhan di Yerusalem. Oleh sebab bangsa-bangsa lain telah menerima berkat rohani daripada umat suci Tuhan di Yerusalem, mereka juga wajib menyumbangkan harta milik mereka untuk membantu umat suci Tuhan di Yerusalem. <span id='dcv_15_28' class='dv'>28&#160;</span>Maka, selepas aku menyerahkan sumbangan ini dengan selamat kepada mereka, aku akan melawat kamu dalam perjalananku ke Sepanyol. <span id='dcv_15_29' class='dv'>29&#160;</span>Aku juga tahu bahawa apabila aku datang, aku akan membawa berkat yang melimpah-limpah daripada Kristus kepada kamu.</p></div><div id='p82' class='par'><p class='sb'><span id='dcv_15_30' class='dv'>30&#160;</span>Saudara-saudara, demi Tuan kita, Yesus Kristus, dan demi kasih yang dikurniakan menerusi daya aktif Tuhan, aku menggesa kamu supaya berusaha bersungguh-sungguh bersama aku untuk berdoa kepada Tuhan bagiku, <span id='dcv_15_31' class='dv'>31&#160;</span>supaya aku diselamatkan daripada orang di Yudea yang tidak percaya kepada Yesus, dan supaya umat suci di Yerusalem senang hati dengan bantuan yang aku berikan kepada mereka. <span id='dcv_15_32' class='dv'>32&#160;</span>Dengan demikian, jika Tuhan mengizinkan, aku akan datang kepada kamu dengan sukacita dan disegarkan bersama-sama kamu. <span id='dcv_15_33' class='dv'>33&#160;</span>Semoga Tuhan yang memberikan kedamaian menyertai kamu semua. Amin.</p></div></div></text>
<text chap="16"><div class='document bible' dir='ltr'><div id='p83' class='par'><p class='sb'><span id='dcv_16_1' class='dc'>16 </span>Aku ingin memperkenalkan kepada kamu saudari kita, Fibi, yang berkhidmat di sidang Kenkrea. <span id='dcv_16_2' class='dv'>2&#160;</span>Sambutlah dia sebagai salah seorang rakan seiman yang percaya kepada Tuan Yesus. Sambutlah dia sebagaimana kamu menyambut umat suci Tuhan. Bantulah dia jika dia memerlukan apa-apa bantuan, kerana dia sudah membantu banyak orang, termasuk aku sendiri.</p></div><div id='p84' class='par'><p class='sb'><span id='dcv_16_3' class='dv'>3&#160;</span>Sampaikan salamku kepada Priska dan Akwila, yang bekerja bersama-samaku untuk Kristus Yesus. <span id='dcv_16_4' class='dv'>4&#160;</span>Mereka mempertaruhkan nyawa untuk menyelamatkan aku. Bukan aku sahaja, tetapi semua orang dalam sidang bangsa-bangsa lain juga berterima kasih kepada mereka. <span id='dcv_16_5' class='dv'>5&#160;</span>Sampaikan salam kepada sidang yang berkumpul di rumah mereka. Sampaikan salam kepada Epenetus yang aku kasihi. Dia merupakan salah seorang pengikut Kristus yang pertama di Asia. <span id='dcv_16_6' class='dv'>6&#160;</span>Sampaikan salam kepada Maria yang sudah bekerja keras bagi kamu. <span id='dcv_16_7' class='dv'>7&#160;</span>Sampaikan salam kepada sanak saudaraku, Andronikus dan Yunias, yang pernah dipenjarakan bersamaku. Mereka dipandang tinggi oleh rasul-rasul dan mereka lebih lama menjadi pengikut Kristus daripada aku.</p></div><div id='p85' class='par'><p class='sb'><span id='dcv_16_8' class='dv'>8&#160;</span>Sampaikan salamku kepada Ampliatus yang aku kasihi, dan yang mengikut Tuan Yesus. <span id='dcv_16_9' class='dv'>9&#160;</span>Sampaikan salam kepada Urbanus, yang bekerja bersama-sama kita untuk Kristus, dan kepada Stakhis yang aku kasihi. <span id='dcv_16_10' class='dv'>10&#160;</span>Sampaikan salam kepada Apeles, yang setia kepada Kristus. Sampaikan salam kepada seisi rumah tangga Aristobulus. <span id='dcv_16_11' class='dv'>11&#160;</span>Sampaikan salam kepada Herodion, salah seorang sanak saudaraku. Sampaikan salam kepada seisi rumah tangga Narkisus yang mengikut Tuan Yesus. <span id='dcv_16_12' class='dv'>12&#160;</span>Sampaikan salam kepada Trifena dan Trifosa, wanita-wanita yang bekerja keras untuk Tuan Yesus. Sampaikan salam kepada Persis yang kita kasihi, kerana dia sudah bekerja keras untuk Tuan Yesus. <span id='dcv_16_13' class='dv'>13&#160;</span>Sampaikan salam kepada Rufus, hamba terpuji yang dipilih oleh Tuan Yesus, dan kepada ibunya, yang aku anggap sebagai ibuku sendiri. <span id='dcv_16_14' class='dv'>14&#160;</span>Sampaikan salam kepada Asinkritus, Flegon, Hermes, Patrobas, Hermas, dan saudara-saudara lain yang ada bersama mereka. <span id='dcv_16_15' class='dv'>15&#160;</span>Sampaikan salam kepada Filologus dan Yulia, kepada Nereus dan adik perempuannya,<a class='fn'></a> kepada Olimpas, dan kepada semua umat suci yang ada bersama mereka. <span id='dcv_16_16' class='dv'>16&#160;</span>Sambutlah satu sama lain dengan ciuman.<a class='fn'></a> Semua orang dalam sidang Kristus menyampaikan salam mereka kepada kamu.</p></div><div id='p86' class='par'><p class='sb'><span id='dcv_16_17' class='dv'>17&#160;</span>Saudara-saudara, aku menggesa kamu agar terus berwaspada terhadap mereka yang menimbulkan perpecahan dan yang menyebabkan orang lain tersandung. Perbuatan mereka berlawanan dengan apa yang sudah kamu pelajari. Jauhkanlah diri kamu daripada mereka, <span id='dcv_16_18' class='dv'>18&#160;</span>kerana orang sedemikian ialah hamba kepada keinginan<a class='fn'></a> sendiri, dan bukan kepada Tuan Kristus. Mereka mengampu dan menggunakan kata-kata yang manis untuk menipu orang yang naif. <span id='dcv_16_19' class='dv'>19&#160;</span>Kepatuhan kamu sudah diketahui oleh semua orang, dan aku bersukacita bagi pihak kamu.&#160;Namun, aku mahu kamu menjadi bijaksana supaya kamu tahu apa yang baik dan tidak dinodai apa yang jahat. <span id='dcv_16_20' class='dv'>20&#160;</span>Tuhan yang memberikan kedamaian akan menghancurkan Syaitan di bawah kaki kamu tidak lama lagi. Semoga kebaikan hati Tuan Yesus yang unggul menyertai kamu.</p></div><div id='p87' class='par'><p class='sb'><span id='dcv_16_21' class='dv'>21&#160;</span>Timotius, rakan sekerjaku, mengirim salam kepada kamu. Demikian juga Lukius, Yason, dan Sosipater, sanak saudaraku.</p></div><div id='p88' class='par'><p class='sb'><span id='dcv_16_22' class='dv'>22&#160;</span>Aku, Tertius, yang menulis surat ini bagi pihak Paulus, mengirim salam Kristian kepada kamu.</p></div><div id='p89' class='par'><p class='sb'><span id='dcv_16_23' class='dv'>23&#160;</span>Gayus mengirim salam kepada kamu. Aku menumpang di rumahnya dan sidang juga berkumpul di rumahnya. Erastus yang merupakan bendahari kota dan adik lelakinya,<a class='fn'></a> Kuartus, mengirim salam kepada kamu. <span id='dcv_16_24' class='dv'>24<a class='fn'></a>&#160;</span>——</p></div><div id='p90' class='par'><p class='sb'><span id='dcv_16_25' class='dv'>25&#160;</span>Berita baik yang aku isytiharkan dan perkhabaran tentang Yesus Kristus menunjukkan bahawa Tuhan dapat meneguhkan kamu. Berita baik ini berkaitan dengan rahsia suci yang telah disingkapkan. Rahsia ini tersembunyi untuk jangka masa yang sangat lama, <span id='dcv_16_26' class='dv'>26&#160;</span>tetapi rahsia ini kini disingkapkan dan diisytiharkan dalam kalangan semua bangsa melalui Ayat-Ayat Suci yang ditulis oleh para nabi. Hal ini sesuai dengan apa yang diperintahkan oleh Tuhan yang kekal agar semua bangsa dapat beriman dan patuh kepada-Nya. <span id='dcv_16_27' class='dv'>27&#160;</span>Semoga satu-satunya Tuhan yang bijaksana dimuliakan untuk selama-lamanya melalui Yesus Kristus. Amin.</p></div></div></text>
</bible>
