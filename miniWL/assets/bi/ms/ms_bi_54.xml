<?xml version="1.0" encoding="UTF-8"?><bible><text chap="1"><div class='document bible' dir='ltr'><div id='p1' class='par'><p class='sb'><span id='dcv_1_1' class='dc'>1 </span>Paulus, yang menjadi rasul Kristus Yesus di bawah perintah Tuhan, Penyelamat kita, dan juga di bawah perintah Kristus Yesus, harapan kita, <span id='dcv_1_2' class='dv'>2&#160;</span>menulis surat ini kepada Timotius,<a href='/zlm/wol/fn/r118/lp-ml/1001061158/0' class='fn'></a> seorang anak yang sejati dalam iman:</p></div><div id='p2' class='par'><p class='sb'>Semoga kamu dikurniai kebaikan hati yang unggul, belas kasihan, dan kedamaian daripada Tuhan, Bapa kita, dan Tuan kita, Kristus Yesus.</p></div><div id='p3' class='par'><p class='sb'><span id='dcv_1_3' class='dv'>3&#160;</span>Sepertimana aku pernah menggalakkan kamu untuk tinggal di Efesus semasa aku hendak pergi ke Makedonia, sekarang aku juga menggalakkan kamu untuk melakukan hal yang sama, agar kamu dapat memberikan perintah kepada orang tertentu supaya tidak menyebarkan ajaran yang berbeza, <span id='dcv_1_4' class='dv'>4&#160;</span>dan tidak memberikan perhatian kepada cerita-cerita palsu dan pertikaian tentang salasilah keluarga. Semua itu sia-sia belaka, dan hanya menimbulkan persoalan, serta tidak berkaitan dengan pemberian Tuhan yang disediakan untuk menguatkan iman kita. <span id='dcv_1_5' class='dv'>5&#160;</span>Sebenarnya, tujuan perintah ini adalah supaya kita mempunyai kasih yang berasal daripada hati yang bersih, hati nurani yang murni, dan iman yang tulus. <span id='dcv_1_6' class='dv'>6&#160;</span>Beberapa orang sudah menyimpang daripada hal-hal itu lalu berpaling kepada perbincangan yang tidak bermakna. <span id='dcv_1_7' class='dv'>7&#160;</span>Mereka mahu menjadi guru-guru hukum, tetapi mereka tidak memahami kata-kata mereka sendiri atau hal-hal yang dinyatakan oleh mereka dengan penuh keyakinan.</p></div><div id='p4' class='par'><p class='sb'><span id='dcv_1_8' class='dv'>8&#160;</span>Kita tahu bahawa Hukum itu baik, jika seseorang menerapkannya dengan betul. <span id='dcv_1_9' class='dv'>9&#160;</span>Ketahuilah bahawa hukum tidak dibuat untuk orang yang melakukan apa yang benar, tetapi untuk orang yang melanggar hukum dan yang suka memberontak, orang yang tidak menghormati Tuhan dan yang berdosa, orang yang tidak setia,<a href='/zlm/wol/fn/r118/lp-ml/1001061158/1' class='fn'></a> orang yang menajiskan perkara-perkara suci, orang yang membunuh ayah atau ibu atau orang lain, <span id='dcv_1_10' class='dv'>10&#160;</span>orang yang melakukan perbuatan seks yang tidak bermoral,<a href='/zlm/wol/fn/r118/lp-ml/1001061158/2' class='fn'></a> lelaki yang meniduri lelaki,<a href='/zlm/wol/fn/r118/lp-ml/1001061158/3' class='fn'></a> penculik, pendusta, orang yang bersumpah palsu, dan semua perkara lain yang bertentangan dengan ajaran yang sihat.<a href='/zlm/wol/fn/r118/lp-ml/1001061158/4' class='fn'></a> <span id='dcv_1_11' class='dv'>11&#160;</span>Ajaran ini berdasarkan berita baik yang mulia tentang Tuhan yang gembira, dan berita baik ini telah diamanahkan kepada aku.</p></div><div id='p5' class='par'><p class='sb'><span id='dcv_1_12' class='dv'>12&#160;</span>Aku bersyukur kepada Tuan kita, Kristus Yesus, yang memberi aku kuasa, kerana dia menganggap aku setia dan memberi aku suatu tugas suci <span id='dcv_1_13' class='dv'>13&#160;</span>meskipun dahulu aku menghina Tuhan, menganiaya umat-Nya, dan bersikap biadab. Walau bagaimanapun, belas kasihan telah ditunjukkan kepadaku kerana pada waktu itu aku tidak sedar akan apa yang aku lakukan dan kerana aku tidak beriman. <span id='dcv_1_14' class='dv'>14&#160;</span>Tetapi Tuan kita melimpahkan kebaikan hati yang unggul kepadaku, dan aku telah menerima iman dan kasih yang ada dalam Kristus Yesus. <span id='dcv_1_15' class='dv'>15&#160;</span>Kata-kata ini dapat dipercayai dan harus diterima dengan sepenuhnya: Kristus Yesus datang ke dunia untuk menyelamatkan pendosa. Antara mereka, akulah yang paling teruk. <span id='dcv_1_16' class='dv'>16&#160;</span>Meskipun aku merupakan pendosa yang paling teruk, Kristus Yesus menunjukkan belas kasihan kepadaku supaya kesabarannya yang besar diperlihatkan. Dengan itu, aku menjadi contoh kepada orang yang akan menaruh iman kepadanya untuk mendapatkan kehidupan abadi.</p></div><div id='p6' class='par'><p class='sb'><span id='dcv_1_17' class='dv'>17&#160;</span>Semoga Raja yang kekal, yang tidak dapat musnah, yang tidak kelihatan, dan yang merupakan Tuhan yang esa, diberikan penghormatan dan kemuliaan buat selama-lamanya. Amin.</p></div><div id='p7' class='par'><p class='sb'><span id='dcv_1_18' class='dv'>18&#160;</span>Timotius, anakku, aku menyerahkan perintah ini kepada kamu selaras dengan hal-hal yang dinubuatkan tentang kamu, supaya melalui nubuat-nubuat itu kamu boleh terus berjuang dalam perang yang baik, <span id='dcv_1_19' class='dv'>19&#160;</span>sambil memelihara iman dan hati nurani yang murni. Sesetengah orang tidak mempedulikan hati nurani mereka sehingga iman mereka hancur bagaikan kapal yang karam. <span id='dcv_1_20' class='dv'>20&#160;</span>Antara mereka ialah Himeneus dan Aleksander, dan aku telah menyerahkan mereka kepada Syaitan agar mereka diajar melalui disiplin supaya tidak menghina Tuhan.</p></div></div></text>
<text chap="2"><div class='document bible' dir='ltr'><div id='p8' class='par'><p class='sb'><span id='dcv_2_1' class='dc'>2 </span>Pertama sekali, aku menggesa agar rayuan, doa, permohonan,<a href='/zlm/wol/fn/r118/lp-ml/1001061158/5' class='fn'></a> dan ucapan syukur disampaikan demi segala macam orang, <span id='dcv_2_2' class='dv'>2&#160;</span>demi raja-raja, dan demi semua yang berkedudukan tinggi. Dengan demikian, kita dapat terus menjalani kehidupan yang tenang dan tenteram, mengabdikan diri kepada Tuhan dengan sepenuhnya, dan melakukan segala sesuatu dengan bersungguh-sungguh.<a href='/zlm/wol/fn/r118/lp-ml/1001061158/6' class='fn'></a> <span id='dcv_2_3' class='dv'>3&#160;</span>Dalam pandangan Tuhan, Penyelamat kita, hal itu baik dan menyenangkan hati-Nya. <span id='dcv_2_4' class='dv'>4&#160;</span>Dia menghendaki agar segala macam orang diselamatkan dan memperoleh pengetahuan yang tepat tentang kebenaran. <span id='dcv_2_5' class='dv'>5&#160;</span>Ada satu Tuhan, dan ada satu perantara antara Tuhan dan manusia, iaitu Kristus Yesus, seorang lelaki <span id='dcv_2_6' class='dv'>6&#160;</span>yang telah menyerahkan dirinya sebagai tebusan yang sepadan untuk semua orang.<a href='/zlm/wol/fn/r118/lp-ml/1001061158/7' class='fn'></a> Kesaksian tentang hal ini akan diberikan pada masa yang ditetapkan. <span id='dcv_2_7' class='dv'>7&#160;</span>Aku dilantik sebagai penyebar dan rasul untuk memberikan kesaksian tentang hal ini. Aku menjadi guru kepada bangsa-bangsa lain untuk mengajar mereka tentang kepercayaan dan kebenaran. Aku bercakap benar, dan aku tidak berdusta.</p></div><div id='p9' class='par'><p class='sb'><span id='dcv_2_8' class='dv'>8&#160;</span>Oleh itu, aku mahu kaum lelaki di setiap tempat terus berdoa. Orang yang berdoa dengan tangan terangkat haruslah setia dan bebas daripada kemarahan ataupun perdebatan. <span id='dcv_2_9' class='dv'>9&#160;</span>Begitu juga, kaum wanita harus menghias diri dengan pakaian yang sopan,<a href='/zlm/wol/fn/r118/lp-ml/1001061158/8' class='fn'></a> dengan sederhana, dan dengan fikiran yang sihat.<a href='/zlm/wol/fn/r118/lp-ml/1001061158/9' class='fn'></a> Janganlah berdandan dengan gaya rambut yang keterlaluan atau memakai emas, mutiara, atau pakaian yang sangat mahal. <span id='dcv_2_10' class='dv'>10&#160;</span>Sebaliknya mereka harus menghias diri dengan perbuatan baik, iaitu perbuatan yang sesuai bagi wanita yang mengaku diri sebagai penyembah Tuhan.</p></div><div id='p10' class='par'><p class='sb'><span id='dcv_2_11' class='dv'>11&#160;</span>Biarlah seorang wanita berdiam diri<a href='/zlm/wol/fn/r118/lp-ml/1001061158/10' class='fn'></a> dan menunjukkan ketundukan yang sepenuhnya semasa belajar. <span id='dcv_2_12' class='dv'>12&#160;</span>Aku tidak mengizinkan seorang wanita untuk mengajar atau berkuasa ke atas seorang lelaki. Dia harus tetap berdiam diri.<a href='/zlm/wol/fn/r118/lp-ml/1001061158/11' class='fn'></a> <span id='dcv_2_13' class='dv'>13&#160;</span>Hal ini demikian kerana Adam dibentuk terlebih dahulu, kemudian barulah Hawa. <span id='dcv_2_14' class='dv'>14&#160;</span>Lagipun, Adam tidak tertipu, tetapi wanita itulah yang tertipu lalu melanggar perintah Tuhan. <span id='dcv_2_15' class='dv'>15&#160;</span>Namun dengan melahirkan anak, dia akan dilindungi, asalkan dia<a href='/zlm/wol/fn/r118/lp-ml/1001061158/12' class='fn'></a> terus mempunyai iman, kasih, kesucian, dan fikiran yang sihat.<a href='/zlm/wol/fn/r118/lp-ml/1001061158/13' class='fn'></a></p></div></div></text>
<text chap="3"><div class='document bible' dir='ltr'><div id='p11' class='par'><p class='sb'><span id='dcv_3_1' class='dc'>3 </span>Pernyataan ini boleh dipercayai: Jika seseorang sedang berusaha untuk menjadi seorang penyelia, dia menginginkan pekerjaan yang baik. <span id='dcv_3_2' class='dv'>2&#160;</span>Seorang penyelia haruslah tidak bercela, mempunyai seorang isteri sahaja, bersikap sederhana dalam segala hal, berfikiran sihat,<a href='/zlm/wol/fn/r118/lp-ml/1001061158/14' class='fn'></a> bertatatertib, suka menyambut orang dengan ramah, layak untuk mengajar, <span id='dcv_3_3' class='dv'>3&#160;</span>bukan seorang pemabuk, tidak ganas, munasabah, tidak suka bertengkar, tidak mencintai wang, <span id='dcv_3_4' class='dv'>4&#160;</span>mengurus rumah tangganya dengan baik, mempunyai anak-anak yang taat dan berkelakuan baik<a href='/zlm/wol/fn/r118/lp-ml/1001061158/15' class='fn'></a> <span id='dcv_3_5' class='dv'>5&#160;</span>(jika seseorang tidak tahu mengurus rumah tangganya sendiri, bagaimanakah dia dapat menjaga sidang Tuhan?), <span id='dcv_3_6' class='dv'>6&#160;</span>dan bukan orang yang baru percaya kepada Kristus, kerana dia mungkin menjadi angkuh lalu menerima penghakiman yang sama seperti yang sudah diterima oleh Iblis. <span id='dcv_3_7' class='dv'>7&#160;</span>Dia juga haruslah mempunyai nama baik dalam kalangan orang luar, supaya dia tidak dicela<a href='/zlm/wol/fn/r118/lp-ml/1001061158/16' class='fn'></a> dan jatuh ke dalam perangkap Iblis.</p></div><div id='p12' class='par'><p class='sb'><span id='dcv_3_8' class='dv'>8&#160;</span>Begitu juga, pembantu sidang haruslah berfikiran matang,<a href='/zlm/wol/fn/r118/lp-ml/1001061158/17' class='fn'></a> tidak menipu,<a href='/zlm/wol/fn/r118/lp-ml/1001061158/18' class='fn'></a> tidak minum banyak wain, tidak tamak akan keuntungan yang diperoleh secara tidak jujur, <span id='dcv_3_9' class='dv'>9&#160;</span>dan berpegang pada rahsia suci Tuhan, yang merangkumi kepercayaan kita, dengan hati nurani yang bersih.</p></div><div id='p13' class='par'><p class='sb'><span id='dcv_3_10' class='dv'>10&#160;</span>Selain itu, hendaklah mereka diuji terlebih dahulu untuk mengetahui sama ada mereka layak atau tidak. Jika mereka bebas daripada tuduhan, barulah mereka boleh berkhidmat sebagai pembantu sidang.</p></div><div id='p14' class='par'><p class='sb'><span id='dcv_3_11' class='dv'>11&#160;</span>Dalam cara yang sama, wanita haruslah berfikiran matang,<a href='/zlm/wol/fn/r118/lp-ml/1001061158/19' class='fn'></a> tidak memfitnah, bersikap sederhana dalam segala hal, dan setia dalam segala sesuatu.</p></div><div id='p15' class='par'><p class='sb'><span id='dcv_3_12' class='dv'>12&#160;</span>Hendaklah pembantu sidang mempunyai seorang isteri sahaja, dan mereka harus mengurus anak-anak dan rumah tangga sendiri dengan baik. <span id='dcv_3_13' class='dv'>13&#160;</span>Lelaki yang berkhidmat dengan baik dapat memperoleh nama yang baik dan dapat bercakap dengan penuh keberanian<a href='/zlm/wol/fn/r118/lp-ml/1001061158/20' class='fn'></a> sehubungan dengan kepercayaan mereka kepada Kristus Yesus.</p></div><div id='p16' class='par'><p class='sb'><span id='dcv_3_14' class='dv'>14&#160;</span>Aku berharap dapat datang kepada kamu tidak lama lagi. Namun, aku menulis hal-hal ini kepada kamu <span id='dcv_3_15' class='dv'>15&#160;</span>supaya jika aku terlambat, kamu akan tahu bagaimana kamu harus hidup dalam rumah tangga Tuhan, iaitu sidang milik Tuhan yang hidup, yang merupakan tiang dan penunjang kebenaran. <span id='dcv_3_16' class='dv'>16&#160;</span>Sesungguhnya, tidak dapat dinafikan betapa agungnya rahsia suci tentang pengabdian kepada Tuhan: ‘Yesus menampakkan diri sebagai seorang manusia, mendapat perkenan Tuhan semasa dia dijadikan makhluk roh, muncul kepada para malaikat, disebarkan dalam kalangan bangsa-bangsa, dipercayai di dunia, dan diangkat ke syurga dalam cara yang mulia.’</p></div></div></text>
<text chap="4"><div class='document bible' dir='ltr'><div id='p17' class='par'><p class='sb'><span id='dcv_4_1' class='dc'>4 </span>Namun, firman yang diilhami Tuhan menyatakan dengan jelas bahawa akan tiba suatu jangka masa apabila sesetengah orang akan menyangkal iman, kerana mereka menumpukan perhatian kepada ajaran roh-roh jahat dan kepada pernyataan yang menyesatkan yang diilhami oleh roh-roh jahat. <span id='dcv_4_2' class='dv'>2&#160;</span>Mereka juga mendengarkan dusta orang bermuka dua yang mempunyai hati nurani yang tidak peka.<a href='/zlm/wol/fn/r118/lp-ml/1001061158/21' class='fn'></a> <span id='dcv_4_3' class='dv'>3&#160;</span>Orang sebegini melarang orang berkahwin dan mengarahkan orang supaya menjauhi makanan tertentu. Tetapi Tuhan telah menciptakan makanan itu supaya orang yang beriman dan yang mengetahui kebenaran dengan tepat boleh memakannya dengan mengucapkan syukur kepada-Nya. <span id='dcv_4_4' class='dv'>4&#160;</span>Hal ini demikian kerana setiap ciptaan Tuhan itu baik. Tidak ada apa-apa pun yang patut ditolak jika kamu memakannya dengan ucapan syukur, <span id='dcv_4_5' class='dv'>5&#160;</span>kerana makanan itu sudah disucikan melalui firman Tuhan dan melalui doa.</p></div><div id='p18' class='par'><p class='sb'><span id='dcv_4_6' class='dv'>6&#160;</span>Dengan memberikan nasihat ini kepada para saudara, kamu akan menjadi seorang hamba yang baik kepada Kristus Yesus, iaitu seorang yang dididik dengan perkhabaran tentang kepercayaan kita dan dengan ajaran baik yang telah kamu ikuti dengan teliti. <span id='dcv_4_7' class='dv'>7&#160;</span>Janganlah mendengarkan cerita-cerita palsu yang menghina Tuhan, seperti yang diceritakan oleh wanita-wanita tua. Sebaliknya, latihlah dirimu dan bermatlamatlah untuk mengabdikan diri kepada Tuhan. <span id='dcv_4_8' class='dv'>8&#160;</span>Latihan jasmani<a href='/zlm/wol/fn/r118/lp-ml/1001061158/22' class='fn'></a> membawa sedikit manfaat, tetapi pengabdian&#160;kepada Tuhan membawa manfaat dalam semua perkara. Hal ini demikian kerana pengabdian kepada Tuhan menjanjikan berkat dalam kehidupan sekarang dan kehidupan yang akan datang. <span id='dcv_4_9' class='dv'>9&#160;</span>Pernyataan ini dapat dipercayai dan harus diterima dengan sepenuhnya. <span id='dcv_4_10' class='dv'>10&#160;</span>Itulah sebabnya kita bekerja keras dan berusaha dengan bersungguh-sungguh, kerana kita telah menaruh harapan pada Tuhan yang hidup. Dialah Penyelamat segala macam orang, terutamanya orang yang setia.</p></div><div id='p19' class='par'><p class='sb'><span id='dcv_4_11' class='dv'>11&#160;</span>Hendaklah kamu terus memberikan perintah-perintah itu dan mengajarkannya. <span id='dcv_4_12' class='dv'>12&#160;</span>Jangan biarkan sesiapa pun memandang rendah terhadap kamu kerana kamu muda. Sebaliknya, hendaklah percakapanmu, tingkah lakumu, kasihmu, imanmu, dan kemurnianmu menjadi contoh kepada orang yang setia. <span id='dcv_4_13' class='dv'>13&#160;</span>Sehingga aku datang, teruslah mencurahkan usaha untuk membaca di hadapan umum, memberikan nasihat,<a href='/zlm/wol/fn/r118/lp-ml/1001061158/23' class='fn'></a> dan mengajar. <span id='dcv_4_14' class='dv'>14&#160;</span>Janganlah abaikan kurniaan yang ada padamu. Kurniaan itu telah diberikan kepada kamu melalui nubuat, semasa badan penatua meletakkan tangan mereka ke atas kamu. <span id='dcv_4_15' class='dv'>15&#160;</span>Renungkanlah dan tumpukanlah sepenuh perhatian kepada hal-hal ini, supaya kemajuanmu dapat dilihat dengan jelas oleh semua orang. <span id='dcv_4_16' class='dv'>16&#160;</span>Teruslah memberikan perhatian kepada dirimu sendiri dan kepada ajaranmu. Lakukanlah hal-hal ini dengan tekun, kerana dengan berbuat demikian, kamu akan menyelamatkan dirimu sendiri dan mereka yang mendengarkan kamu.</p></div></div></text>
<text chap="5"><div class='document bible' dir='ltr'><div id='p20' class='par'><p class='sb'><span id='dcv_5_1' class='dc'>5 </span>Janganlah menegur lelaki yang tua dengan kasar. Sebaliknya, bercakaplah kepadanya seolah-olah dia bapamu, dan bercakaplah kepada lelaki yang muda seolah-olah dia abang atau adikmu. <span id='dcv_5_2' class='dv'>2&#160;</span>Bercakaplah kepada wanita yang tua seolah-olah dia ibumu, dan bercakaplah kepada wanita yang muda dengan hati yang murni, seolah-olah dia kakak atau adikmu.</p></div><div id='p21' class='par'><p class='sb'><span id='dcv_5_3' class='dv'>3&#160;</span>Hormatilah dan jagalah balu yang langsung tidak mempunyai sesiapa pun untuk membantu mereka. <span id='dcv_5_4' class='dv'>4&#160;</span>Namun, jika seorang balu mempunyai anak cucu, biarlah anak cucunya belajar terlebih dahulu untuk menunjukkan pengabdian kepada Tuhan dengan menjaga keluarga sendiri. Mereka harus membalas jasa ibu bapa dan datuk nenek mereka, kerana hal ini baik dalam pandangan Tuhan. <span id='dcv_5_5' class='dv'>5&#160;</span>Balu yang tidak mempunyai apa-apa dan langsung tidak mempunyai sesiapa pun untuk membantunya, menaruh harapan pada Tuhan. Dia terus merayu dan berdoa siang dan malam. <span id='dcv_5_6' class='dv'>6&#160;</span>Tetapi balu yang hidup untuk memuaskan nafsunya sudah mati meskipun dia hidup. <span id='dcv_5_7' class='dv'>7&#160;</span>Teruslah memberi mereka arahan-arahan ini supaya tiada sesiapa pun dapat mencela mereka. <span id='dcv_5_8' class='dv'>8&#160;</span>Jika sesiapa tidak menyediakan keperluan orang di bawah jagaannya, terutamanya anggota rumah tangganya, dia sudah menyangkal iman dan lebih teruk daripada orang yang tidak beriman.</p></div><div id='p22' class='par'><p class='sb'><span id='dcv_5_9' class='dv'>9&#160;</span>Seorang balu patut dimasukkan ke dalam senarai orang yang memerlukan bantuan jika dia berumur lebih daripada 60 tahun, merupakan isteri kepada seorang suami sahaja, <span id='dcv_5_10' class='dv'>10&#160;</span>dan dikenali kerana perbuatan baiknya, contohnya dia membesarkan anak-anak dengan baik, selalu menyambut orang dengan ramah, mencuci kaki umat suci Tuhan, membantu orang yang menderita, dan mengabdikan dirinya untuk melakukan setiap perbuatan yang baik.</p></div><div id='p23' class='par'><p class='sb'><span id='dcv_5_11' class='dv'>11&#160;</span>Sebaliknya, janganlah masukkan balu yang lebih muda ke dalam senarai itu. Hal ini demikian kerana apabila nafsu seks mereka timbul, mereka mahu berkahwin lalu berpaling daripada Kristus. <span id='dcv_5_12' class='dv'>12&#160;</span>Oleh sebab mereka memungkiri janji yang dibuat sebelum ini, mereka akan dihakimi. <span id='dcv_5_13' class='dv'>13&#160;</span>Selain itu, mereka juga memupuk tabiat suka membuang masa dengan pergi dari sebuah rumah ke rumah yang lain. Ya, mereka bukan&#160;sahaja membuang masa, malahan mereka mengumpat, campur tangan dalam urusan orang lain, dan bercakap tentang perkara yang tidak seharusnya dikatakan. <span id='dcv_5_14' class='dv'>14&#160;</span>Maka, aku mahu balu yang lebih muda untuk berkahwin, melahirkan anak, dan mengurus rumah tangga, supaya para penentang tidak berpeluang untuk mencela kita. <span id='dcv_5_15' class='dv'>15&#160;</span>Sesungguhnya, sesetengah balu sudah pun menyimpang daripada haluan yang benar lalu mengikut Syaitan. <span id='dcv_5_16' class='dv'>16&#160;</span>Jika seorang wanita yang percaya kepada Yesus mempunyai sanak saudara yang merupakan balu, hendaklah dia membantu mereka supaya sidang tidak dibebankan. Dengan itu, sidang dapat membantu balu-balu yang langsung tidak mempunyai sesiapa pun untuk membantu mereka.</p></div><div id='p24' class='par'><p class='sb'><span id='dcv_5_17' class='dv'>17&#160;</span>Hendaklah para penatua yang mengambil pimpinan dengan cara yang baik dianggap layak untuk menerima lebih banyak penghormatan, terutamanya mereka yang bekerja keras untuk mengajar dan menyampaikan firman Tuhan. <span id='dcv_5_18' class='dv'>18&#160;</span>Hal ini demikian kerana ayat suci menyatakan, “Jangan menutup mulut lembu jantan dengan berangus semasa lembu itu sedang mengirik biji-bijian.” Ayat suci juga menyatakan, “Seorang pekerja layak menerima upahnya.” <span id='dcv_5_19' class='dv'>19&#160;</span>Janganlah mendengarkan tuduhan yang dilontarkan terhadap seorang penatua, kecuali tuduhan itu disokong oleh keterangan daripada dua atau tiga orang saksi. <span id='dcv_5_20' class='dv'>20&#160;</span>Orang yang mengamalkan perbuatan yang berdosa haruslah ditegur di hadapan umum sebagai amaran kepada orang lain. <span id='dcv_5_21' class='dv'>21&#160;</span>Aku memberi kamu perintah di hadapan Tuhan dan Kristus Yesus serta malaikat yang dipilih oleh Tuhan, supaya mematuhi arahan-arahan ini tanpa prasangka atau sikap berat sebelah.</p></div><div id='p25' class='par'><p class='sb'><span id='dcv_5_22' class='dv'>22&#160;</span>Jangan sekali-kali meletakkan tangan kamu secara tergesa-gesa ke atas sesiapa pun,<a href='/zlm/wol/fn/r118/lp-ml/1001061158/24' class='fn'></a> dan jangan mengambil bahagian dalam dosa orang lain. Pastikan kamu tetap murni.</p></div><div id='p26' class='par'><p class='sb'><span id='dcv_5_23' class='dv'>23&#160;</span>Jangan lagi minum air sahaja, tetapi minumlah sedikit wain kerana kamu ada masalah perut dan kerana kamu kerap sakit.</p></div><div id='p27' class='par'><p class='sb'><span id='dcv_5_24' class='dv'>24&#160;</span>Dosa sesetengah orang diketahui secara umum, lalu membawa penghakiman dengan serta-merta. Tetapi dosa orang lain menjadi nyata kelak. <span id='dcv_5_25' class='dv'>25&#160;</span>Demikian juga dengan perbuatan baik: Ada yang diketahui umum, dan yang tidak diketahui pun tidak akan terus tersembunyi.</p></div></div></text>
<text chap="6"><div class='document bible' dir='ltr'><div id='p28' class='par'><p class='sb'><span id='dcv_6_1' class='dc'>6 </span>Hendaklah orang yang berada di bawah kuk perhambaan sentiasa menganggap tuan mereka layak mendapat penghormatan penuh, supaya nama Tuhan dan ajaran-Nya tidak diburuk-burukkan sama sekali. <span id='dcv_6_2' class='dv'>2&#160;</span>Selain itu, hendaklah hamba yang mempunyai tuan yang percaya kepada Kristus menghormati tuan mereka, kerana mereka merupakan saudara seiman. Sebenarnya, hamba-hamba itu harus berkhidmat dengan lebih rela, kerana orang yang menerima manfaat daripada khidmat baik mereka merupakan rakan seiman dan saudara yang dikasihi.</p></div><div id='p29' class='par'><p class='sb'>Teruslah mengajar dan menasihati orang berdasarkan hal-hal ini. <span id='dcv_6_3' class='dv'>3&#160;</span>Jika sesiapa mengajarkan ajaran lain dan tidak bersetuju dengan ajaran sihat<a href='/zlm/wol/fn/r118/lp-ml/1001061158/25' class='fn'></a> yang datang daripada Tuan kita, iaitu Yesus Kristus, atau jika sesiapa tidak bersetuju dengan ajaran yang selaras dengan pengabdian kepada Tuhan, <span id='dcv_6_4' class='dv'>4&#160;</span>dia seorang yang angkuh dan tidak memahami apa-apa. Dia tergila-gilakan pertikaian dan perdebatan tentang kata-kata. Hal-hal itu menimbulkan sikap iri hati, perkelahian, fitnah,<a href='/zlm/wol/fn/r118/lp-ml/1001061158/26' class='fn'></a> kecurigaan, <span id='dcv_6_5' class='dv'>5&#160;</span>dan pertengkaran tentang hal-hal remeh yang dilakukan oleh orang yang mempunyai fikiran yang rosak dan yang tidak lagi memahami kebenaran. Mereka berfikir bahawa pengabdian kepada Tuhan merupakan cara untuk meraih keuntungan. <span id='dcv_6_6' class='dv'>6&#160;</span>Sememangnya, pengabdian diri kepada Tuhan yang disertai kepuasan hati akan membawa keuntungan yang besar. <span id='dcv_6_7' class='dv'>7&#160;</span>Hal ini demikian kerana kita tidak membawa apa-apa masuk ke dalam dunia ini, dan kita juga tidak dapat membawa apa-apa keluar. <span id='dcv_6_8' class='dv'>8&#160;</span>Maka jika kita mempunyai makanan dan pakaian,<a href='/zlm/wol/fn/r118/lp-ml/1001061158/27' class='fn'></a> kita akan berpuas hati.</p></div><div id='p30' class='par'><p class='sb'><span id='dcv_6_9' class='dv'>9&#160;</span>Namun begitu, orang yang bertekad untuk menjadi kaya akan menyerah kepada godaan, jatuh ke dalam jerat, dan ditawan oleh banyak keinginan yang sia-sia dan yang memudaratkan. Keinginan sebegini menyebabkan orang terjerumus ke dalam lembah kebinasaan dan kemusnahan. <span id='dcv_6_10' class='dv'>10&#160;</span>Sikap cinta akan wang ialah akar kepada segala macam kejahatan. Sesetengah orang telah tersimpang daripada kepercayaan dan menikam diri dengan banyak kesakitan kerana mereka&#160;dikuasai sikap cinta akan wang.</p></div><div id='p31' class='par'><p class='sb'><span id='dcv_6_11' class='dv'>11&#160;</span>Tetapi, hai hamba Tuhan, jauhkanlah dirimu<a href='/zlm/wol/fn/r118/lp-ml/1001061158/28' class='fn'></a> daripada perkara-perkara itu. Berusahalah dengan bersungguh-sungguh untuk mengabdikan diri kepada Tuhan dan memupuk kebaikan, iman, kasih, ketabahan, dan kelemahlembutan. <span id='dcv_6_12' class='dv'>12&#160;</span>Berjuanglah dalam perjuangan yang baik untuk mempertahankan iman kita, dan berpeganglah dengan teguh pada kehidupan kekal. Kamu dipanggil untuk menerima kehidupan ini dan kamu telah membuat pengisytiharan yang baik di hadapan banyak saksi.</p></div><div id='p32' class='par'><p class='sb'><span id='dcv_6_13' class='dv'>13&#160;</span>Di hadapan Tuhan yang memelihara kehidupan segala sesuatu, dan di hadapan Kristus Yesus yang memberikan kesaksian yang baik kepada Pontius Pilatus dengan berani, aku memberi kamu arahan <span id='dcv_6_14' class='dv'>14&#160;</span>untuk mematuhi perintah yang telah aku sampaikan, supaya kamu tidak bercela dan bebas daripada tuduhan sehingga Tuan Yesus Kristus menampakkan diri. <span id='dcv_6_15' class='dv'>15&#160;</span>Pada masa yang ditetapkan, satu-satunya Pemegang Kuasa yang gembira akan menampakkan diri. Dialah Raja ke atas mereka yang memerintah sebagai raja dan Tuan ke atas mereka yang memerintah sebagai tuan, <span id='dcv_6_16' class='dv'>16&#160;</span>dan dia sahajalah yang tidak dapat mati. Dia tinggal dalam cahaya yang tidak boleh didekati oleh sesiapa pun. Tidak ada orang yang pernah atau yang dapat melihatnya. Semoga penghormatan dan kekuatan yang berkekalan menyertainya. Amin.</p></div><div id='p33' class='par'><p class='sb'><span id='dcv_6_17' class='dv'>17&#160;</span>Berikanlah perintah kepada mereka yang kaya dalam sistem dunia ini<a href='/zlm/wol/fn/r118/lp-ml/1001061158/29' class='fn'></a> supaya jangan bersikap angkuh dan jangan berharap pada kekayaan yang tidak tetap. Sebaliknya hendaklah mereka berharap pada Tuhan yang melimpahi kita dengan semua perkara yang kita nikmati. <span id='dcv_6_18' class='dv'>18&#160;</span>Perintahkanlah mereka supaya berbuat baik, ya, mereka mesti melakukan banyak perbuatan yang baik, bersikap murah hati, dan bersedia mengongsi apa yang dimiliki. <span id='dcv_6_19' class='dv'>19&#160;</span>Dengan berbuat demikian, mereka seolah-olah mengumpulkan kekayaan daripada Tuhan. Hal ini bererti bahawa mereka sedang membina asas yang baik untuk masa depan, supaya mereka dapat berpegang teguh pada kehidupan yang sejati.</p></div><div id='p34' class='par'><p class='sb'><span id='dcv_6_20' class='dv'>20&#160;</span>Timotius, jagalah apa yang sudah diamanahkan kepadamu. Berpalinglah daripada percakapan kosong yang mencemari hal-hal yang suci, dan berpalinglah daripada pengetahuan palsu yang menimbulkan percakapan yang bercanggah dengan apa yang benar. <span id='dcv_6_21' class='dv'>21&#160;</span>Sesetengah orang memperagakan pengetahuan sedemikian dan akibatnya mereka telah menyimpang daripada kepercayaan.</p></div><div id='p35' class='par'><p class='sb'>Semoga kebaikan hati yang unggul menyertai kamu.</p></div></div></text>
</bible>
