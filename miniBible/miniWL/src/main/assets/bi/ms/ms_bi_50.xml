<?xml version="1.0" encoding="UTF-8"?><bible><text chap="1"><div class='document bible' dir='ltr'><div id='p1' class='par'><p class='sb'><span id='dcv_1_1' class='dc'>1 </span>Surat ini daripada Paulus dan Timotius, hamba kepada Kristus Yesus, dan ditujukan kepada semua umat suci di Filipi yang hidup bersatu dengan Kristus Yesus. Surat ini juga ditujukan kepada para penyelia dan pembantu sidang:</p></div><div id='p2' class='par'><p class='sb'><span id='dcv_1_2' class='dv'>2&#160;</span>Semoga kamu semua dikurniai kebaikan hati yang unggul dan kedamaian daripada Tuhan, Bapa kita, dan Tuan Yesus Kristus.</p></div><div id='p3' class='par'><p class='sb'><span id='dcv_1_3' class='dv'>3&#160;</span>Aku selalu bersyukur kepada Tuhanku semasa aku teringat akan kamu. <span id='dcv_1_4' class='dv'>4&#160;</span>Setiap kali aku merayu kepada Tuhan bagi kamu semua, aku merayu dengan sukacita, <span id='dcv_1_5' class='dv'>5&#160;</span>kerana kamu telah menyumbang kepada<a class='fn'></a> penyebaran berita baik sejak hari pertama sehingga sekarang. <span id='dcv_1_6' class='dv'>6&#160;</span>Aku yakin akan hal ini: Dia yang memulakan pekerjaan baik dalam kalangan kamu akan melaksanakannya sehingga selesai pada hari Kristus Yesus. <span id='dcv_1_7' class='dv'>7&#160;</span>Memang aku patut berfikir sedemikian tentang kamu semua, kerana kamu sentiasa dekat di hatiku. Seperti aku, kamu juga menikmati kebaikan hati yang unggul dengan menyokong aku semasa aku dibelenggu dalam penjara, semasa aku mempertahankan berita baik, dan semasa aku berusaha untuk memperoleh hak yang sah di sisi undang-undang untuk menyebarkan berita baik.</p></div><div id='p4' class='par'><p class='sb'><span id='dcv_1_8' class='dv'>8&#160;</span>Aku sangat rindu akan kamu semua dan mengasihi kamu dengan kasih yang dimiliki Kristus Yesus. Tuhan boleh menjadi saksiku dalam hal ini. <span id='dcv_1_9' class='dv'>9&#160;</span>Aku terus berdoa agar kasih kamu akan semakin bertambah dan disertai dengan pengetahuan yang tepat dan daya pertimbangan yang baik. <span id='dcv_1_10' class='dv'>10&#160;</span>Aku juga berdoa agar kamu dapat mengenal pasti perkara-perkara yang lebih penting, supaya sehingga pada hari Kristus, kamu tidak bercacat cela dan tidak membuat orang lain tersandung. <span id='dcv_1_11' class='dv'>11&#160;</span>Selain itu, aku berdoa agar melalui Yesus Kristus, kamu akan berlimpah-limpah dengan buah yang diperkenankan Tuhan, supaya kemuliaan dan pujian diberikan kepada Tuhan.</p></div><div id='p5' class='par'><p class='sb'><span id='dcv_1_12' class='dv'>12&#160;</span>Saudara-saudara, aku mahu kamu tahu bahawa keadaanku sebenarnya telah menyebabkan kerja penyebaran berita baik menjadi semakin maju. <span id='dcv_1_13' class='dv'>13&#160;</span>Para Pengawal Maharaja dan semua orang yang lain tahu bahawa aku dibelenggu dalam penjara demi Kristus. <span id='dcv_1_14' class='dv'>14&#160;</span>Oleh sebab aku dibelenggu dalam penjara, kebanyakan saudara yang berkhidmat kepada Tuan kita digalakkan, dan mereka menjadi lebih berani untuk mengkhabarkan firman Tuhan tanpa rasa takut.</p></div><div id='p6' class='par'><p class='sb'><span id='dcv_1_15' class='dv'>15&#160;</span>Memang, ada sesetengah orang yang mengisytiharkan Kristus kerana mereka iri hati dan suka berkelahi, tetapi yang lain melakukannya dengan niat yang baik. <span id='dcv_1_16' class='dv'>16&#160;</span>Kumpulan yang kedua mengisytiharkan Kristus kerana didorong oleh kasih. Mereka tahu bahawa aku telah dilantik untuk mempertahankan berita baik. <span id='dcv_1_17' class='dv'>17&#160;</span>Tetapi kumpulan yang pertama mengisytiharkan Kristus kerana mereka suka bertengkar, bukannya kerana mereka berniat baik. Mereka ingin menyusahkan aku semasa aku dibelenggu dalam penjara. <span id='dcv_1_18' class='dv'>18&#160;</span>Apakah hasilnya? Kristus telah diisytiharkan dengan segala cara, tidak kira orang yang mengisytiharkannya berniat baik atau tidak, dan aku bersukacita kerana hal itu. Sebenarnya aku akan terus bersukacita, <span id='dcv_1_19' class='dv'>19&#160;</span>kerana aku tahu bahawa melalui doa kamu yang sungguh-sungguh dan melalui sokongan daripada daya aktif Tuhan yang juga diberikan kepada Yesus Kristus, hal ini akhirnya akan membawa penyelamatan kepadaku. <span id='dcv_1_20' class='dv'>20&#160;</span>Inilah perkara yang aku nantikan dengan sungguh-sungguh, ya, aku berharap agar aku tidak akan sekali-kali berasa malu dan agar aku dapat bercakap dengan berani.<a class='fn'></a> Dengan demikian, tidak kira aku hidup atau mati, Kristus akan diagungkan melalui aku sekarang, sebagaimana dia sentiasa diagungkan dahulu.</p></div><div id='p7' class='par'><p class='sb'><span id='dcv_1_21' class='dv'>21&#160;</span>Bagiku, jika aku hidup, aku hidup demi Kristus, dan jika aku mati, hal itu berfaedah. <span id='dcv_1_22' class='dv'>22&#160;</span>Jika aku masih hidup di dalam tubuh ini sebagai manusia, kerjaku akan membuahkan lebih banyak hasil. Namun, aku tidak menyatakan yang mana yang akan aku pilih. <span id='dcv_1_23' class='dv'>23&#160;</span>Antara dua perkara ini, aku tidak tahu mana satu yang harus aku pilih. Aku ingin dibebaskan dan berada bersama Kristus kerana hal itu tentunya jauh lebih baik. <span id='dcv_1_24' class='dv'>24&#160;</span>Tetapi demi kamu, lebih baik aku tetap hidup di dalam tubuh ini sebagai manusia. <span id='dcv_1_25' class='dv'>25&#160;</span>Aku yakin akan hal itu, maka aku tahu bahawa aku akan terus hidup dan berada bersama kamu semua, supaya kamu membuat kemajuan dan menikmati sukacita yang berasal daripada iman kamu. <span id='dcv_1_26' class='dv'>26&#160;</span>Dengan demikian semasa aku hadir dalam kalangan kamu lagi, kamu yang merupakan pengikut Kristus Yesus, akan meraih kegembiraan yang berlimpah-limpah kerana aku.</p></div><div id='p8' class='par'><p class='sb'><span id='dcv_1_27' class='dv'>27&#160;</span>Hendaklah kamu berkelakuan seperti orang<a class='fn'></a> yang menghargai berita baik tentang Kristus. Dengan demikian, sama ada aku datang berjumpa dengan kamu atau tidak,<a class='fn'></a> aku dapat mendengar tentang keadaan kamu dan mengetahui bahawa kamu berdiri teguh dan bersatu dalam fikiran, berjuang dengan sehati sejiwa demi kepercayaan yang berdasarkan berita baik, <span id='dcv_1_28' class='dv'>28&#160;</span>serta tidak gentar sama sekali akan orang yang menentang kamu. Semua itu membuktikan bahawa mereka akan musnah tetapi kamu akan selamat, dan Tuhanlah yang menjadikan hal ini nyata. <span id='dcv_1_29' class='dv'>29&#160;</span>Hal ini demikian kerana kamu telah diberikan penghormatan, bukan sahaja untuk beriman kepada Kristus, tetapi juga untuk menderita deminya. <span id='dcv_1_30' class='dv'>30&#160;</span>Kamu sedang berjuang dalam hal yang sama seperti aku. Perjuanganku ini telah kamu lihat dahulu, dan sekarang kamu mendengar bahawa aku masih berjuang.</p></div></div></text>
<text chap="2"><div class='document bible' dir='ltr'><div id='p9' class='par'><p class='sb'><span id='dcv_2_1' class='dc'>2 </span>Jika kamu dapat saling menggalakkan kerana kamu hidup bersatu dengan Kristus, jika kamu dapat melegakan hati orang lain kerana kamu didorong oleh kasih, jika kamu dapat mengambil berat terhadap satu sama lain, dan jika kamu dapat menunjukkan belas kasihan dan kasih yang mendalam, <span id='dcv_2_2' class='dv'>2&#160;</span>maka jadikanlah sukacitaku sempurna dengan memiliki fikiran yang sama, dengan menunjukkan kasih yang sama, dengan bersatu padu, dan dengan menunjukkan fikiran yang sama. <span id='dcv_2_3' class='dv'>3&#160;</span>Janganlah suka bertengkar atau bersikap sombong. Sebaliknya dengan rendah hati, anggaplah orang lain lebih baik daripada diri kamu sendiri. <span id='dcv_2_4' class='dv'>4&#160;</span>Jagalah kepentingan orang lain, dan bukan hanya kepentingan diri kamu sendiri.</p></div><div id='p10' class='par'><p class='sb'><span id='dcv_2_5' class='dv'>5&#160;</span>Hendaklah kamu memiliki fikiran dan sikap seperti fikiran dan sikap Kristus Yesus. <span id='dcv_2_6' class='dv'>6&#160;</span>Walaupun dia seperti Tuhan, dia tidak pernah berfikir untuk merebut kedudukan Tuhan agar menjadi setara dengan-Nya. <span id='dcv_2_7' class='dv'>7&#160;</span>Sebaliknya dia melepaskan segala-gala yang dimilikinya dan menjadi seperti seorang hamba. Ya, dia menjadi seorang manusia. <span id='dcv_2_8' class='dv'>8&#160;</span>Bukan itu sahaja, semasa dia datang sebagai seorang manusia, dia merendahkan diri dan menunjukkan kepatuhan sampai mati, ya, sehingga dia mati pada tiang seksaan.<a class='fn'></a> <span id='dcv_2_9' class='dv'>9&#160;</span>Itulah sebabnya Tuhan meninggikan dia kepada kedudukan yang lebih tinggi, dan Tuhan dengan baik hati memberinya nama yang lebih tinggi daripada segala nama yang lain. <span id='dcv_2_10' class='dv'>10&#160;</span>Dengan itu, atas nama Yesus, semua yang ada di syurga, di atas bumi, dan di bawah bumi harus berlutut, <span id='dcv_2_11' class='dv'>11&#160;</span>dan setiap orang harus mengaku di hadapan umum bahawa Yesus Kristus ialah Tuan kita. Dengan demikian Tuhan, Bapa kita, dimuliakan.</p></div><div id='p11' class='par'><p class='sb'><span id='dcv_2_12' class='dv'>12&#160;</span>Saudara-saudaraku yang dikasihi, kamu sentiasa patuh, bukan sahaja ketika aku ada bersama kamu, tetapi lebih-lebih lagi sekarang, semasa aku tidak ada bersama kamu. Maka, teruslah berusaha supaya kamu diselamatkan oleh Tuhan. Lakukanlah hal itu dengan rasa takut dan hormat. <span id='dcv_2_13' class='dv'>13&#160;</span>Tuhan menguatkan kamu untuk melakukan hal-hal yang menyenangkan hati-Nya. Dia memberi kamu keinginan dan kekuatan untuk bertindak. <span id='dcv_2_14' class='dv'>14&#160;</span>Teruslah melakukan segala sesuatu tanpa bersungut-sungut atau bertengkar, <span id='dcv_2_15' class='dv'>15&#160;</span>supaya kamu menjadi tulus dan murni, menjadi anak-anak Tuhan yang tidak bercela dalam kalangan generasi yang jahat dan menyeleweng, dapat bersinar seperti cahaya dalam dunia ini, <span id='dcv_2_16' class='dv'>16&#160;</span>dan dapat terus berpegang teguh pada firman yang memberikan kehidupan. Dengan demikian, pada hari Kristus, aku akan mempunyai sebab untuk bersukacita kerana aku tahu bahawa aku tidak berlari atau bekerja keras dengan sia-sia. <span id='dcv_2_17' class='dv'>17&#160;</span>Biarpun aku menjadi seperti persembahan wain yang dicurahkan ke atas korban yang kamu berikan, iaitu khidmat suci kamu kepada orang lain yang didorong oleh iman, aku berasa gembira dan bersukacita bersama kamu semua. <span id='dcv_2_18' class='dv'>18&#160;</span>Dengan cara yang sama, kamu juga harus bergembira dan bersukacita bersamaku.</p></div><div id='p12' class='par'><p class='sb'><span id='dcv_2_19' class='dv'>19&#160;</span>Jika selaras dengan kehendak Tuan Yesus, aku berharap agar aku dapat mengutus Timotius kepada kamu tidak lama lagi, supaya aku mendapat galakan semasa aku menerima berita tentang kamu. <span id='dcv_2_20' class='dv'>20&#160;</span>Dia benar-benar mengambil berat tentang kamu semua, dan aku tidak mempunyai sesiapa lagi yang bersikap sepertinya. <span id='dcv_2_21' class='dv'>21&#160;</span>Semua orang lain mencari kepentingan sendiri dan bukannya kepentingan Yesus Kristus. <span id='dcv_2_22' class='dv'>22&#160;</span>Tetapi kamu tahu bahawa Timotius sudah membuktikan kelayakannya. Seperti anak yang bekerja keras bersama bapanya, dia bekerja keras bersama aku untuk menyebarkan berita baik. <span id='dcv_2_23' class='dv'>23&#160;</span>Maka aku berharap agar aku dapat mengutus dia kepada kamu sebaik sahaja aku mengetahui apa yang akan berlaku kepadaku. <span id='dcv_2_24' class='dv'>24&#160;</span>Ya, jika hal itu selaras dengan kehendak Tuan kita, aku yakin bahawa aku sendiri akan datang kepada kamu tidak lama lagi.</p></div><div id='p13' class='par'><p class='sb'><span id='dcv_2_25' class='dv'>25&#160;</span>Tetapi sementara itu, aku berpendapat bahawa aku perlu mengutus Epafroditus kepada kamu. Dia ialah saudaraku, rakan sekerjaku, dan rakan seperjuanganku yang telah kamu utus untuk menjaga keperluanku. <span id='dcv_2_26' class='dv'>26&#160;</span>Dia ingin sekali berjumpa dengan kamu semua, dan dia menjadi murung kerana kamu sudah mendengar bahawa dia jatuh sakit. <span id='dcv_2_27' class='dv'>27&#160;</span>Memang benar dia jatuh sakit dan hampir mati. Tetapi Tuhan berbelas kasihan terhadapnya, dan bukan terhadap dia sahaja tetapi terhadap aku juga, supaya aku tidak bertambah sedih. <span id='dcv_2_28' class='dv'>28&#160;</span>Oleh itu, aku mengutus dia kepada kamu tanpa berlengah-lengah, supaya kamu bersukacita semula apabila berjumpa dengan dia, dan aku pun tidak akan begitu risau lagi. <span id='dcv_2_29' class='dv'>29&#160;</span>Maka sambutlah dia dengan penuh sukacita seperti yang biasa dilakukan terhadap pengikut Tuan kita yang lain. Hendaklah kamu sentiasa menghargai orang seperti dia, <span id='dcv_2_30' class='dv'>30&#160;</span>kerana demi kerja Kristus,<a class='fn'></a> dia telah mempertaruhkan nyawanya dan hampir mati agar dapat memberi aku pertolongan yang tidak dapat kamu berikan.</p></div></div></text>
<text chap="3"><div class='document bible' dir='ltr'><div id='p14' class='par'><p class='sb'><span id='dcv_3_1' class='dc'>3 </span>Akhirnya saudara-saudaraku, teruslah bersukacita kerana Tuan kita. Aku tidak keberatan untuk menulis tentang perkara-perkara yang sama kepada kamu, dan hal itu adalah untuk keselamatan kamu.</p></div><div id='p15' class='par'><p class='sb'><span id='dcv_3_2' class='dv'>2&#160;</span>Berwaspadalah terhadap anjing-anjing; berwaspadalah terhadap orang yang berbuat jahat; berwaspadalah terhadap mereka yang mendesak orang agar disunat.<a class='fn'></a> <span id='dcv_3_3' class='dv'>3&#160;</span>Hal ini demikian kerana kita sudah menerima sunat yang sejati. Kitalah orang yang bergantung pada daya aktif Tuhan untuk menjalankan khidmat suci, yang berbangga kerana Kristus Yesus, dan yang tidak menaruh keyakinan pada perkara-perkara jasmani. <span id='dcv_3_4' class='dv'>4&#160;</span>Sebenarnya, berbanding dengan orang lain, aku mempunyai alasan yang lebih baik untuk menaruh keyakinan pada perkara-perkara jasmani.</p></div><div id='p16' class='par'><p class='sb'>Jika ada sesiapa yang berfikir bahawa dia mempunyai alasan untuk menaruh keyakinan pada perkara-perkara jasmani, aku mempunyai alasan yang lebih baik: <span id='dcv_3_5' class='dv'>5&#160;</span>Aku disunat pada hari kelapan, aku merupakan keturunan Israel daripada suku Benyamin, dan aku ialah orang Ibrani yang dilahirkan oleh orang Ibrani; aku ialah seorang Farisi yang berpaut pada hukum; <span id='dcv_3_6' class='dv'>6&#160;</span>aku menganiaya sidang dengan penuh semangat; aku sangat teliti semasa melakukan apa sahaja yang benar di sisi hukum. <span id='dcv_3_7' class='dv'>7&#160;</span>Tetapi kerana Kristus, perkara-perkara yang dahulu menguntungkan bagiku kini aku anggap merugikan.<a class='fn'></a> <span id='dcv_3_8' class='dv'>8&#160;</span>Sesungguhnya aku juga menganggap bahawa semua hal merugikan, kerana pengetahuan tentang Tuanku, iaitu Kristus Yesus, jauh lebih bernilai. Deminya, aku sanggup meninggalkan segala-galanya dan menganggap semua itu sebagai sampah sahaja, supaya aku dapat memperoleh Kristus <span id='dcv_3_9' class='dv'>9&#160;</span>dan didapati hidup bersatu dengannya sebagai orang yang diperkenankan Tuhan. Aku diperkenankan Tuhan kerana aku beriman kepada Kristus, bukannya kerana aku mematuhi Hukum. <span id='dcv_3_10' class='dv'>10&#160;</span>Inilah matlamatku: Aku ingin mengenal Kristus, mengetahui kuasa yang membangkitkannya, menderita sepertinya, dan membiarkan diriku menjadi seperti dia dalam hal kematiannya. <span id='dcv_3_11' class='dv'>11&#160;</span>Aku berbuat demikian dengan bersungguh-sungguh agar aku berpeluang untuk menerima pembangkitan<a class='fn'></a> yang lebih awal.</p></div><div id='p17' class='par'><p class='sb'><span id='dcv_3_12' class='dv'>12&#160;</span>Aku tidak bermaksud bahawa aku sudah menerima hadiah itu atau bahawa aku sudah menjadi sempurna. Kristus Yesus telah memilih aku untuk menerima hadiah itu, dan aku masih berusaha dengan bersungguh-sungguh agar aku dapat memperolehnya. <span id='dcv_3_13' class='dv'>13&#160;</span>Saudara-saudara, aku tidak menganggap bahawa aku sudah memperoleh hadiah itu. Tetapi ada satu perkara yang aku lakukan: Melupakan perkara yang di belakang dan berusaha dengan gigih untuk mencapai perkara yang di hadapan. <span id='dcv_3_14' class='dv'>14&#160;</span>Tuhan sudah memanggil aku melalui Kristus Yesus untuk menerima kehidupan di syurga, dan aku sedang berlari ke arah tujuanku, iaitu untuk menerima hadiah itu. <span id='dcv_3_15' class='dv'>15&#160;</span>Oleh itu, hendaklah sesiapa sahaja dalam kalangan kita yang matang menunjukkan sikap dan pemikiran sebegitu. Jika fikiran kamu menghala kepada mana-mana kecenderungan yang lain, Tuhan akan menyingkapkan sikap yang betul kepada kamu. <span id='dcv_3_16' class='dv'>16&#160;</span>Walau bagaimanapun, tidak kira apa tahap kemajuan kita, marilah kita terus maju dengan cara yang sama.</p></div><div id='p18' class='par'><p class='sb'><span id='dcv_3_17' class='dv'>17&#160;</span>Saudara-saudara, hendaklah kamu semua mengikut teladanku. Teruslah memperhatikan orang yang hidup menurut teladan yang kami berikan. <span id='dcv_3_18' class='dv'>18&#160;</span>Hal ini demikian kerana ada ramai orang yang sering aku sebutkan dahulu kini hidup sebagai musuh kepada tiang seksaan<a class='fn'></a> Kristus. Maka sekarang aku menyebut tentang mereka dengan air mata yang berlinangan. <span id='dcv_3_19' class='dv'>19&#160;</span>Mereka bertuhankan perut sendiri, mereka bangga akan hal-hal yang seharusnya memalukan, dan fikiran mereka hanya tertumpu pada hal-hal duniawi. Kesudahan mereka ialah kemusnahan. <span id='dcv_3_20' class='dv'>20&#160;</span>Namun kewarganegaraan kita di syurga, dan kita sedang menanti-nantikan penyelamat kita, iaitu Tuan Yesus Kristus, yang berada di syurga. <span id='dcv_3_21' class='dv'>21&#160;</span>Dengan kuasanya yang besar, dia akan mengubah tubuh kita yang lemah ini menjadi seperti tubuhnya yang mulia, dan dia akan menjadikan segala sesuatu tunduk kepadanya.</p></div></div></text>
<text chap="4"><div class='document bible' dir='ltr'><div id='p19' class='par'><p class='sb'><span id='dcv_4_1' class='dc'>4 </span>Oleh itu, saudara-saudara yang aku kasihi dan rindui, sukacitaku dan mahkotaku, hendaklah kamu berdiri teguh sebagai pengikut Tuan kita menurut cara yang telah aku sebutkan sebelum ini.</p></div><div id='p20' class='par'><p class='sb'><span id='dcv_4_2' class='dv'>2&#160;</span>Aku menggesa Euodia, dan aku juga menggesa Sintikhe agar berkhidmat kepada Tuan kita dengan seia sekata. <span id='dcv_4_3' class='dv'>3&#160;</span>Rakan sekerjaku yang sejati, aku memohon kepada kamu agar terus membantu kedua-dua wanita ini yang telah berjuang demi berita baik di sisiku bersama dengan Klemen dan rakan sekerjaku yang lain. Nama mereka tercatat dalam kitab kehidupan.</p></div><div id='p21' class='par'><p class='sb'><span id='dcv_4_4' class='dv'>4&#160;</span>Hendaklah kamu sentiasa bersukacita kerana kamu hidup bersatu dengan Tuan kita. Sekali lagi aku berkata: Bersukacitalah! <span id='dcv_4_5' class='dv'>5&#160;</span>Hendaklah sikap munasabah kamu diketahui semua orang. Tuan kita sudah dekat. <span id='dcv_4_6' class='dv'>6&#160;</span>Janganlah khuatir akan apa-apa pun. Dalam segala hal, nyatakanlah permohonan kamu kepada Tuhan melalui doa dan rayuan yang disertai ucapan syukur. <span id='dcv_4_7' class='dv'>7&#160;</span>Dengan demikian kesejahteraan daripada Tuhan, yang jauh lebih unggul daripada apa yang dapat difahami oleh manusia, akan menjaga hati dan fikiran kamu melalui Kristus Yesus.</p></div><div id='p22' class='par'><p class='sb'><span id='dcv_4_8' class='dv'>8&#160;</span>Akhirnya saudara-saudara, teruslah memikirkan semua perkara yang benar, semua perkara yang serius, semua perkara yang diperkenankan Tuhan, semua perkara yang murni, semua perkara yang patut dikasihi, semua perkara yang terhormat, semua perkara yang baik, dan semua perkara yang patut dipuji. <span id='dcv_4_9' class='dv'>9&#160;</span>Amalkanlah hal-hal yang telah kamu lihat, dengar, terima, dan pelajari daripadaku. Dengan demikian, Tuhan kedamaian akan menyertai kamu.</p></div><div id='p23' class='par'><p class='sb'><span id='dcv_4_10' class='dv'>10&#160;</span>Sebagai hamba kepada Tuan kita, aku sangat bersukacita kerana akhirnya kamu mengambil berat terhadapku sekali lagi. Sebenarnya kamu memang mengambil berat terhadapku, cuma kamu tidak berpeluang untuk menunjukkannya. <span id='dcv_4_11' class='dv'>11&#160;</span>Aku berkata demikian bukan kerana aku berkekurangan. Aku sudah belajar untuk berpuas hati dengan apa yang aku miliki dalam apa jua keadaan. <span id='dcv_4_12' class='dv'>12&#160;</span>Aku tahu bagaimana hidup serba kekurangan dan bagaimana hidup dalam kelimpahan. Aku sudah mempelajari rahsia untuk berpuas hati dalam segala perkara dan dalam segala keadaan, sama ada aku kenyang atau lapar, dan sama ada aku hidup dalam kelimpahan atau hidup serba kekurangan. <span id='dcv_4_13' class='dv'>13&#160;</span>Melalui Dia yang memberikan kuasa kepadaku, aku berdaya menghadapi segala keadaan.</p></div><div id='p24' class='par'><p class='sb'><span id='dcv_4_14' class='dv'>14&#160;</span>Namun demikian, kamu sungguh baik kerana membantu aku semasa aku menanggung kesengsaraan. <span id='dcv_4_15' class='dv'>15&#160;</span>Sebenarnya, kamu semua yang berada di Filipi juga tahu bahawa setelah kamu mula mempelajari berita baik, dan ketika aku meninggalkan Makedonia, tiada satu sidang pun selain kamu yang membantu aku atau menerima bantuan daripadaku. <span id='dcv_4_16' class='dv'>16&#160;</span>Semasa aku di Tesalonika, kamu telah mengirim bantuan untuk memenuhi keperluanku, bukan hanya sekali tetapi sebanyak dua kali. <span id='dcv_4_17' class='dv'>17&#160;</span>Perkara yang benar-benar aku ingini bukanlah pemberian kamu. Sebaliknya, aku menginginkan berkat yang akan membawa lebih banyak keuntungan<a class='fn'></a> ke dalam akaun kamu. <span id='dcv_4_18' class='dv'>18&#160;</span>Aku sudah mempunyai segala yang aku perlukan, bahkan lebih daripada itu. Kini aku tidak kekurangan apa-apa lagi setelah menerima pemberian yang kamu kirimkan melalui Epafroditus. Pemberian kamu itu seperti bau yang harum, dan merupakan korban yang diterima dan disenangi oleh Tuhan. <span id='dcv_4_19' class='dv'>19&#160;</span>Maka Tuhanku, yang berlimpah-limpah dengan kekayaan yang mulia, akan memenuhi segala keperluan kamu melalui Kristus Yesus. <span id='dcv_4_20' class='dv'>20&#160;</span>Semoga Tuhan dan Bapa kita dimuliakan untuk selama-lamanya. Amin.</p></div><div id='p25' class='par'><p class='sb'><span id='dcv_4_21' class='dv'>21&#160;</span>Sampaikan salamku kepada setiap umat suci Tuhan yang hidup bersatu dengan Kristus Yesus. Saudara-saudara yang ada bersamaku mengirim salam kepada kamu. <span id='dcv_4_22' class='dv'>22&#160;</span>Semua umat suci Tuhan, terutamanya mereka yang berada dalam rumah tangga Kaisar,<a class='fn'></a> mengirim salam kepada kamu.</p></div><div id='p26' class='par'><p class='sb'><span id='dcv_4_23' class='dv'>23&#160;</span>Semoga kebaikan hati Tuan Yesus Kristus yang unggul menyertai sikap baik yang kamu tunjukkan.</p></div></div></text>
</bible>
