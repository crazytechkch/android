<?xml version="1.0" encoding="UTF-8"?><bible><text chap="1"><div class='document bible' dir='ltr'><div id='p1' class='par'><p class='sb'><span id='dcv_1_1' class='dc'>1 </span>Paulus, yang menjadi rasul Kristus Yesus menurut kehendak Tuhan, dan saudara kita, Timotius, <span id='dcv_1_2' class='dv'>2&#160;</span>menulis surat ini kepada umat suci Tuhan dan saudara-saudara setia di Kolose yang hidup bersatu dengan Kristus:</p></div><div id='p2' class='par'><p class='sb'>Semoga kamu semua dikurniai kebaikan hati yang unggul dan kedamaian daripada Tuhan, Bapa kita.</p></div><div id='p3' class='par'><p class='sb'><span id='dcv_1_3' class='dv'>3&#160;</span>Kami sentiasa bersyukur kepada Tuhan, iaitu Bapa kepada Tuan kita, Yesus Kristus, semasa kami berdoa untuk kamu, <span id='dcv_1_4' class='dv'>4&#160;</span>kerana kami mendengar tentang iman kamu kepada Kristus Yesus dan kasih kamu kepada semua umat suci. <span id='dcv_1_5' class='dv'>5&#160;</span>Kamu berbuat demikian kerana harapan yang menantikan kamu di syurga. Sebelum ini, kamu sudah mendengar tentang harapan ini melalui perkhabaran tentang kebenaran berita baik <span id='dcv_1_6' class='dv'>6&#160;</span>yang disampaikan kepada kamu. Berita baik ini membuahkan hasil dan tersebar ke seluruh dunia. Halnya sama seperti apa yang berlaku dalam kalangan kamu sejak hari kamu mendengar dan mengetahui dengan tepat tentang kebaikan hati Tuhan yang sebenar. <span id='dcv_1_7' class='dv'>7&#160;</span>Itulah yang telah kamu pelajari daripada Epafras, seorang hamba seperti kami, yang kami kasihi. Dia berkhidmat dengan setia kepada Kristus bagi pihak kami. <span id='dcv_1_8' class='dv'>8&#160;</span>Dia juga telah memberitahu kami tentang kasih kamu yang dihasilkan melalui daya aktif Tuhan.</p></div><div id='p4' class='par'><p class='sb'><span id='dcv_1_9' class='dv'>9&#160;</span>Itulah sebabnya, sejak hari kami mendengar tentang hal itu, kami tidak pernah berhenti berdoa untuk kamu. Kami memohon agar kamu dipenuhi dengan pengetahuan yang tepat mengenai kehendak Tuhan dan agar kamu memiliki segala kebijaksanaan dan pemahaman rohani. <span id='dcv_1_10' class='dv'>10&#160;</span>Dengan demikian, jalan hidup kamu akan selaras dengan kehendak Yehuwa, menyenangkan hati-Nya dengan sepenuhnya, dan membuahkan hasil dalam setiap kerja baik yang kamu lakukan. Selain itu, pengetahuan yang tepat tentang Tuhan yang kamu miliki akan terus bertambah. <span id='dcv_1_11' class='dv'>11&#160;</span>Semoga kuasa Tuhan yang mulia memberi kamu segala kekuatan yang diperlukan, agar kamu tabah menempuh segala sesuatu dengan sabar dan sukacita. <span id='dcv_1_12' class='dv'>12&#160;</span>Pada masa yang sama, bersyukurlah kepada Bapa kita yang menjadikan kamu layak untuk menerima sebahagian daripada warisan yang dijanjikan kepada umat suci yang berada dalam cahaya.</p></div><div id='p5' class='par'><p class='sb'><span id='dcv_1_13' class='dv'>13&#160;</span>Dia telah menyelamatkan kita daripada kuasa kegelapan dan memindahkan kita ke dalam kerajaan Anak-Nya yang dikasihi. <span id='dcv_1_14' class='dv'>14&#160;</span>Melalui Anak-Nya, kita ditebus dan dibebaskan, dan dosa kita diampunkan. <span id='dcv_1_15' class='dv'>15&#160;</span>Anak itu merupakan gambaran kepada Tuhan yang tidak kelihatan dan dialah anak sulung antara semua ciptaan, <span id='dcv_1_16' class='dv'>16&#160;</span>kerana segala sesuatu yang lain diciptakan melalui dia, baik yang di syurga mahupun yang di bumi, baik yang kelihatan mahupun yang tidak kelihatan, sama ada takhta, pemimpin, kerajaan, atau penguasa. Segala sesuatu yang lain diciptakan melaluinya dan diciptakan untuknya. <span id='dcv_1_17' class='dv'>17&#160;</span>Dia wujud sebelum segala sesuatu yang lain dan melaluinya segala sesuatu yang lain diciptakan. <span id='dcv_1_18' class='dv'>18&#160;</span>Dia ialah kepala bagi tubuh dan tubuh itu ialah sidang. Dialah permulaan segala sesuatu dan anak sulung daripada kalangan orang mati. Dengan demikian, dia menjadi orang yang pertama dalam segala sesuatu. <span id='dcv_1_19' class='dv'>19&#160;</span>Tuhan berasa senang hati untuk menjadikan segala sesuatu lengkap dalam diri Anak-Nya. <span id='dcv_1_20' class='dv'>20&#160;</span>Melalui Anak-Nya, Dia berbaik semula dengan segala sesuatu yang lain, baik yang di bumi mahupun yang di syurga. Tuhan berdamai dengan mereka melalui darah Anak-Nya yang dicurahkan pada tiang seksaan.<a href='/zlm/wol/fn/r118/lp-ml/1001061155/0' class='fn'></a></p></div><div id='p6' class='par'><p class='sb'><span id='dcv_1_21' class='dv'>21&#160;</span>Sememangnya, kamu pernah terasing daripada Tuhan dan menjadi musuh-Nya, kerana fikiran kamu tertumpu pada perbuatan yang jahat. <span id='dcv_1_22' class='dv'>22&#160;</span>Namun, Tuhan kini berbaik semula dengan kamu menerusi kematian dia yang mengorbankan tubuhnya. Dia melakukannya agar kamu dapat dipersembahkan di hadapan-Nya dalam keadaan suci, tanpa cela, dan bebas daripada tuduhan. <span id='dcv_1_23' class='dv'>23&#160;</span>Sudah tentu, kamu harus tetap beriman, bertapak pada asas yang kukuh, berdiri teguh, dan tidak berganjak daripada harapan berita baik, yang sudah kamu dengar dan yang sudah disebarkan kepada semua ciptaan di bawah langit. Aku, Paulus, menjadi hamba untuk menyebarkan berita baik itu.</p></div><div id='p7' class='par'><p class='sb'><span id='dcv_1_24' class='dv'>24&#160;</span>Aku sekarang bersukacita walaupun aku menderita demi kamu. Demi tubuh Kristus, iaitu sidang, aku berasa bahawa aku belum mengalami kesengsaraan dengan sepenuhnya sebagai anggota tubuh Kristus. <span id='dcv_1_25' class='dv'>25&#160;</span>Demi kamu, aku menjadi hamba bagi sidang ini, sesuai dengan tanggungjawab sebagai pengurus rumah tangga yang diamanahkan oleh Tuhan kepadaku. Aku diamanahkan tugas untuk menyebarkan firman Tuhan dengan sepenuhnya. <span id='dcv_1_26' class='dv'>26&#160;</span>Aku mengkhabarkan rahsia suci yang telah disembunyikan semenjak sistem-sistem dunia yang lampau<a href='/zlm/wol/fn/r118/lp-ml/1001061155/1' class='fn'></a> dan semenjak generasi-generasi yang lalu. Tetapi kini rahsia suci itu telah disingkapkan kepada umat suci Tuhan. <span id='dcv_1_27' class='dv'>27&#160;</span>Tuhan berasa senang hati untuk memberitahu mereka tentang rahsia suci itu yang telah disingkapkan dalam kalangan bangsa-bangsa lain. Inilah rahsia suci yang penuh dengan kemuliaan dan kekayaan rohani itu: Kristus hidup bersatu dengan kamu, dan hal ini bererti kamu mempunyai harapan untuk menikmati kemuliaannya. <span id='dcv_1_28' class='dv'>28&#160;</span>Kita mengisytiharkan dia kepada semua orang, dan kita menasihati dan mengajar mereka dengan segala kebijaksanaan agar kita dapat mempersembahkan setiap orang kepada Tuhan sebagai pengikut Kristus yang matang. <span id='dcv_1_29' class='dv'>29&#160;</span>Untuk tujuan ini aku bekerja dengan keras. Aku berusaha sedaya upaya dengan kekuatan Tuhan yang sedang bekerja di dalam diriku.</p></div></div></text>
<text chap="2"><div class='document bible' dir='ltr'><div id='p8' class='par'><p class='sb'><span id='dcv_2_1' class='dc'>2 </span>Aku ingin kamu sedar betapa besarnya pergelutan yang aku lalui demi kamu dan demi mereka yang berada di Laodikia, serta demi semua orang yang belum pernah berjumpa dengan aku. <span id='dcv_2_2' class='dv'>2&#160;</span>Aku berhasrat supaya mereka mendapat kelegaan hati dan disatupadukan oleh kasih. Dengan demikian, mereka akan memperoleh semua kekayaan yang datang daripada pemahaman yang jelas dan yang pasti, dan memperoleh pengetahuan yang tepat tentang Kristus, iaitu rahsia suci Tuhan. <span id='dcv_2_3' class='dv'>3&#160;</span>Di dalam Kristus, semua kebijaksanaan dan pengetahuan, yang bagaikan harta karun, tersembunyi dengan cermat. <span id='dcv_2_4' class='dv'>4&#160;</span>Aku berkata demikian supaya tidak ada seorang pun yang akan memperdayakan kamu dengan kata-kata yang licik. <span id='dcv_2_5' class='dv'>5&#160;</span>Biarpun aku tidak ada bersama kamu, tetapi hati aku ada bersama kamu. Aku berasa gembira untuk melihat ketertiban kamu dan keteguhan iman kamu kepada Kristus.</p></div><div id='p9' class='par'><p class='sb'><span id='dcv_2_6' class='dv'>6&#160;</span>Kamu sudah menerima Kristus Yesus, Tuan kita. Oleh itu, teruslah hidup bersatu dengannya. <span id='dcv_2_7' class='dv'>7&#160;</span>Hendaklah kamu berakar umbi dan dibina di dalamnya. Hendaklah kamu memantapkan iman kamu, seperti yang sudah diajarkan kepada kamu, dan hendaklah kamu berlimpah-limpah dengan rasa syukur.</p></div><div id='p10' class='par'><p class='sb'><span id='dcv_2_8' class='dv'>8&#160;</span>Berwaspadalah agar tidak ada sesiapa pun yang memperhamba kamu<a href='/zlm/wol/fn/r118/lp-ml/1001061155/2' class='fn'></a> dengan falsafah dan tipu daya kosong yang berdasarkan adat istiadat manusia, yang berdasarkan perkara-perkara asas dalam dunia, dan yang tidak berdasarkan ajaran Kristus. <span id='dcv_2_9' class='dv'>9&#160;</span>Hal ini demikian kerana Kristus dipenuhi dengan sifat-sifat Tuhan. <span id='dcv_2_10' class='dv'>10&#160;</span>Dengan demikian, melalui dia, iaitu kepala semua kerajaan dan pihak berkuasa, kamu tidak kekurangan apa-apa pun. <span id='dcv_2_11' class='dv'>11&#160;</span>Melalui dia, kamu sudah disunat, bukan dengan sunat yang dilakukan oleh manusia, tetapi dengan sunat milik Kristus, iaitu dengan membuang keinginan tubuh yang berdosa. <span id='dcv_2_12' class='dv'>12&#160;</span>Hal itu demikian kerana kamu dikuburkan bersamanya dalam pembaptisannya. Sebagai pengikutnya, kamu juga dibangkitkan bersamanya kerana kamu beriman kepada perbuatan berkuasa yang dilakukan oleh Tuhan, iaitu Dia yang membangkitkan Kristus daripada kematian.</p></div><div id='p11' class='par'><p class='sb'><span id='dcv_2_13' class='dv'>13&#160;</span>Tambahan lagi, walaupun kamu sudah mati kerana dosa kamu dan kerana kamu tidak bersunat, Tuhan telah menjadikan kamu hidup bersama-sama Kristus. Dia dengan baik hati telah mengampunkan segala dosa kita. <span id='dcv_2_14' class='dv'>14&#160;</span>Dia memadamkan Hukum yang mengandungi perintah-perintah, dan yang mendedahkan kesalahan kita. Dia telah menyingkirkannya dengan memakukannya pada tiang seksaan.<a href='/zlm/wol/fn/r118/lp-ml/1001061155/3' class='fn'></a> <span id='dcv_2_15' class='dv'>15&#160;</span>Melalui tiang seksaan, Dia mengalahkan kerajaan dan pihak berkuasa lalu menunjukkan bahawa mereka sudah ditakluki, dengan mempamerkan mereka di hadapan umum dalam perarakan kemenangan-Nya.</p></div><div id='p12' class='par'><p class='sb'><span id='dcv_2_16' class='dv'>16&#160;</span>Oleh itu, janganlah biarkan sesiapa pun memberitahu kamu apa yang mesti kamu makan atau minum, atau memberitahu kamu bahawa kamu mesti menyambut suatu perayaan, bulan baru, atau hari Sabat. <span id='dcv_2_17' class='dv'>17&#160;</span>Semua itu cumalah bayangan kepada hal-hal yang akan datang, tetapi perkara yang sebenar ialah Kristus. <span id='dcv_2_18' class='dv'>18&#160;</span>Janganlah biarkan sesiapa pun menyebabkan kamu tidak dapat menerima hadiah kamu. Orang sebegini suka berpura-pura rendah hati dan suka menyembah para malaikat.<a href='/zlm/wol/fn/r118/lp-ml/1001061155/4' class='fn'></a> Mereka “berpegang teguh” pada perkara-perkara yang sudah dilihat dan menjadi sombong tanpa alasan yang baik kerana cara fikiran mereka seperti fikiran manusia yang berdosa. <span id='dcv_2_19' class='dv'>19&#160;</span>Mereka tidak mengikut Kepala kita. Melalui Kepala itu, seluruh tubuh mendapat apa yang diperlukan dan seluruh tubuh tersusun rapi melalui setiap sendi dan otot. Kepala itu membantu pertumbuhan tubuh, dan Tuhanlah yang menyebabkan pertumbuhannya.</p></div><div id='p13' class='par'><p class='sb'><span id='dcv_2_20' class='dv'>20&#160;</span>Jikalau kamu sudah mati bersama Kristus dan menolak hal-hal asas di dunia, mengapakah kamu masih hidup seolah-olah kamu sebahagian daripada dunia? Mengapakah kamu terus taat kepada perintah-perintah berikut: <span id='dcv_2_21' class='dv'>21&#160;</span>“Jangan pegang, atau jangan rasa, atau jangan sentuh”? <span id='dcv_2_22' class='dv'>22&#160;</span>Semua perintah itu hanyalah peraturan dan ajaran manusia, yang berkaitan dengan hal-hal yang akan binasa sesudah diguna pakai. <span id='dcv_2_23' class='dv'>23&#160;</span>Perintah-perintah itu kelihatannya bijaksana tetapi tidak dapat membantu orang melawan keinginan yang berdosa. Hal ini demikian kerana mereka menentukan cara ibadat sendiri, berpura-pura rendah hati, dan menyeksa tubuh dengan teruk.</p></div></div></text>
<text chap="3"><div class='document bible' dir='ltr'><div id='p14' class='par'><p class='sb'><span id='dcv_3_1' class='dc'>3 </span>Jika kamu dibangkitkan bersama Kristus, teruslah mencari perkara-perkara yang di syurga, di mana Kristus sedang duduk di sebelah kanan Tuhan. <span id='dcv_3_2' class='dv'>2&#160;</span>Teruslah memusatkan fikiran kamu pada perkara-perkara di syurga, dan bukannya pada perkara-perkara di bumi.&#160;<span id='dcv_3_3' class='dv'>3&#160;</span>Hal ini demikian kerana kamu sudah mati, dan selaras dengan kehendak Tuhan, kehidupan kamu sudah tersembunyi bersama Kristus. <span id='dcv_3_4' class='dv'>4&#160;</span>Apabila Kristus yang membawa kehidupan menjadi nyata, kamu juga akan menjadi nyata bersamanya dan menikmati kemuliaan dengannya.</p></div><div id='p15' class='par'><p class='sb'><span id='dcv_3_5' class='dv'>5&#160;</span>Oleh itu, matikanlah keinginan dalam anggota tubuh kamu<a href='/zlm/wol/fn/r118/lp-ml/1001061155/5' class='fn'></a> sehubungan dengan perbuatan seks yang tidak bermoral,<a href='/zlm/wol/fn/r118/lp-ml/1001061155/6' class='fn'></a> kenajisan, hawa nafsu yang tidak terkawal, keinginan yang jahat, dan ketamakan, yang merupakan penyembahan berhala. <span id='dcv_3_6' class='dv'>6&#160;</span>Kemurkaan Tuhan akan datang ke atas mereka yang melakukan perkara-perkara sedemikian. <span id='dcv_3_7' class='dv'>7&#160;</span>Kamu juga pernah mengamalkan perkara-perkara sedemikian dalam kehidupan kamu dahulu. <span id='dcv_3_8' class='dv'>8&#160;</span>Tetapi sekarang kamu mesti menyingkirkan hal-hal ini daripada diri kamu: Perasaan berang, kemarahan, kejahatan, kata-kata hinaan, dan kata-kata lucah daripada mulut kamu. <span id='dcv_3_9' class='dv'>9&#160;</span>Janganlah saling berdusta. Tanggalkanlah keperibadian<a href='/zlm/wol/fn/r118/lp-ml/1001061155/7' class='fn'></a> lama dengan amalan-amalannya, <span id='dcv_3_10' class='dv'>10&#160;</span>dan hendaklah kamu mengenakan keperibadian baru, yang diperbaharui melalui pengetahuan yang tepat dan menurut gambaran Dia yang menciptakannya. <span id='dcv_3_11' class='dv'>11&#160;</span>Menurut keperibadian baru ini, tidaklah penting sama ada seseorang itu orang Yunani, orang Yahudi, orang yang bersunat, orang yang tidak bersunat, orang asing, orang Skithia,<a href='/zlm/wol/fn/r118/lp-ml/1001061155/8' class='fn'></a> hamba, ataupun orang bebas. Kristuslah segala-galanya, dan kita semua bersatu dengannya.</p></div><div id='p16' class='par'><p class='sb'><span id='dcv_3_12' class='dv'>12&#160;</span>Selaras dengan hal itu, sebagai umat Tuhan yang terpilih, yang suci, dan yang dikasihi, hendaklah kamu mengenakan kasih, belas kasihan, kebaikan hati, kerendahan hati, kelemahlembutan, dan kesabaran. <span id='dcv_3_13' class='dv'>13&#160;</span>Teruslah bersabar terhadap satu sama lain dan hendaklah kamu saling mengampuni dengan rela hati, biarpun orang lain menyinggung perasaan kamu. Sepertimana Yehuwa mengampuni kamu dengan rela hati, kamu juga mesti berbuat demikian. <span id='dcv_3_14' class='dv'>14&#160;</span>Selain daripada hal-hal ini, hendaklah kamu mengenakan kasih, kerana kasih ialah ikatan yang menyatupadukan orang dengan sempurna.</p></div><div id='p17' class='par'><p class='sb'><span id='dcv_3_15' class='dv'>15&#160;</span>Semoga kedamaian daripada Kristus berkuasa dalam hati kamu, kerana kamu sebenarnya dipanggil untuk menikmati kedamaian itu sebagai anggota dalam satu tubuh. Jadi, tunjukkanlah kesyukuran kamu. <span id='dcv_3_16' class='dv'>16&#160;</span>Semoga perkhabaran Kristus yang membawa segala kebijaksanaan melimpah dalam diri kamu. Teruslah mengajar dan menggalakkan satu sama lain dengan mazmur, puji-pujian kepada Tuhan, dan lagu rohani yang dinyanyikan dengan perasaan syukur. Bernyanyilah kepada Yehuwa dari lubuk hati kamu. <span id='dcv_3_17' class='dv'>17&#160;</span>Apa sahaja yang kamu lakukan dan katakan, lakukanlah semuanya atas nama Tuan Yesus, dan melaluinya, ucapkanlah syukur kepada Tuhan, Bapa kita.</p></div><div id='p18' class='par'><p class='sb'><span id='dcv_3_18' class='dv'>18&#160;</span>Hai para isteri, taatilah suami kamu kerana hal ini wajar di mata Tuan kita. <span id='dcv_3_19' class='dv'>19&#160;</span>Hai para suami, teruslah mengasihi isteri kamu dan janganlah berlaku kasar terhadap mereka. <span id='dcv_3_20' class='dv'>20&#160;</span>Hai anak-anak, patuhilah ibu bapa kamu dalam segala perkara kerana hal ini menyenangkan hati Tuan kita. <span id='dcv_3_21' class='dv'>21&#160;</span>Hai bapa-bapa, janganlah menyakiti hati anak-anak kamu, supaya mereka tidak menjadi tawar hati. <span id='dcv_3_22' class='dv'>22&#160;</span>Hai hamba-hamba, patuhilah tuan kamu di bumi dalam segala perkara. Jangan berbuat demikian hanya semasa mereka mengawasi kamu, semata-mata untuk menyenangkan hati manusia. Tetapi lakukannya dengan tulus hati dan dengan rasa takut akan Yehuwa. <span id='dcv_3_23' class='dv'>23&#160;</span>Apa sahaja yang kamu lakukan, lakukannya dengan sepenuh jiwa, seolah-olah kamu melakukannya untuk Yehuwa dan bukannya untuk manusia, <span id='dcv_3_24' class='dv'>24&#160;</span>kerana kamu tahu bahawa kamu akan menerima warisan daripada Yehuwa sebagai ganjaran. Abdikanlah diri kepada Tuan kita, Kristus. <span id='dcv_3_25' class='dv'>25&#160;</span>Orang yang berbuat salah pasti akan mendapat balasan untuk perbuatannya yang salah, kerana Tuhan tidak berat sebelah.</p></div></div></text>
<text chap="4"><div class='document bible' dir='ltr'><div id='p19' class='par'><p class='sb'><span id='dcv_4_1' class='dc'>4 </span>Hai kamu yang menjadi tuan, perlakukanlah hamba kamu dengan cara yang baik dan adil, kerana kamu tahu bahawa kamu juga mempunyai Tuan di syurga.</p></div><div id='p20' class='par'><p class='sb'><span id='dcv_4_2' class='dv'>2&#160;</span>Teruslah berdoa dengan tekun. Seraya kamu berbuat demikian, berjaga-jagalah dan ucapkanlah syukur. <span id='dcv_4_3' class='dv'>3&#160;</span>Pada masa yang sama, berdoalah juga bagi kami, supaya Tuhan membuka pintu agar kami dapat mengkhabarkan firman itu. Dengan demikian, kami dapat mengisytiharkan rahsia suci tentang Kristus (sebenarnya, disebabkan rahsia suci inilah aku sekarang dibelenggu dalam penjara), <span id='dcv_4_4' class='dv'>4&#160;</span>dan aku dapat mengumumkannya dengan jelas sebagaimana yang harus aku lakukan.</p></div><div id='p21' class='par'><p class='sb'><span id='dcv_4_5' class='dv'>5&#160;</span>Teruslah hidup dengan bijaksana dalam hubungan kamu dengan mereka yang bukan sebahagian daripada sidang Kristian, dan gunakanlah masa kamu dengan sebaik-baiknya. <span id='dcv_4_6' class='dv'>6&#160;</span>Hendaklah kata-kata kamu sentiasa menyenangkan dan enak didengari, seperti makanan yang ditambahkan dengan garam. Dengan demikian, kamu akan tahu cara untuk menjawab setiap orang.</p></div><div id='p22' class='par'><p class='sb'><span id='dcv_4_7' class='dv'>7&#160;</span>Tikhikus, saudaraku yang dikasihi, akan memberitahu kamu segala berita tentang aku. Dia berkhidmat kepada Tuan dengan setia dan merupakan hamba Tuan seperti aku. <span id='dcv_4_8' class='dv'>8&#160;</span>Aku mengutus dia kepada kamu supaya kamu dapat mengetahui keadaan kami. Dengan itu, dia dapat melegakan hati kamu. <span id='dcv_4_9' class='dv'>9&#160;</span>Dia akan datang bersama Onesimus, saudaraku yang setia dan yang dikasihi, yang dulu pernah bersama kamu. Mereka akan memberitahu kamu tentang semua perkara yang berlaku di sini.</p></div><div id='p23' class='par'><p class='sb'><span id='dcv_4_10' class='dv'>10&#160;</span>Aristarkhus, seorang tahanan seperti aku, mengirim salam kepada kamu. Begitu juga dengan Markus, iaitu sepupu Barnabas (mengenai Markus, kamu sudah menerima arahan untuk menyambutnya jika dia datang kepada kamu), <span id='dcv_4_11' class='dv'>11&#160;</span>dan Yesus yang digelar Yustus. Mereka semua ialah orang yang bersunat. Mereka sahajalah rakan sekerjaku demi Kerajaan Tuhan, dan merekalah yang menjadi sumber kelegaan hati yang besar bagiku. <span id='dcv_4_12' class='dv'>12&#160;</span>Epafras, seorang hamba Kristus Yesus yang juga daripada kalangan kamu, mengirim salam kepada kamu. Dia selalu berdoa dengan bersungguh-sungguh bagi pihak kamu, supaya kamu dapat berdiri teguh sebagai orang yang matang dan mempunyai keyakinan yang kukuh akan semua kehendak Tuhan. <span id='dcv_4_13' class='dv'>13&#160;</span>Aku memberikan kesaksian bahawa dia berusaha dengan gigih untuk kamu dan untuk mereka yang berada di Laodikia dan di Hierapolis.</p></div><div id='p24' class='par'><p class='sb'><span id='dcv_4_14' class='dv'>14&#160;</span>Lukas, doktor yang kita kasihi, mengirim salam kepada kamu, begitu juga dengan Demas. <span id='dcv_4_15' class='dv'>15&#160;</span>Sampaikan salamku kepada saudara-saudara di Laodikia, dan kepada saudari Nimfa serta sidang yang berkumpul di rumahnya. <span id='dcv_4_16' class='dv'>16&#160;</span>Setelah surat ini dibacakan kepada kamu, aturkanlah supaya surat ini turut dibacakan di sidang Laodikia. Kamu juga harus membaca surat yang dikirim kepada sidang Laodikia. <span id='dcv_4_17' class='dv'>17&#160;</span>Selain itu, beritahulah Arkhipus, “Berikanlah perhatian kepada tugas yang kamu terima sebagai pengikut Tuan kita, supaya kamu dapat melaksanakannya.”</p></div><div id='p25' class='par'><p class='sb'><span id='dcv_4_18' class='dv'>18&#160;</span>Aku, Paulus, menulis salam ini dengan tanganku sendiri. Ingatlah akan aku yang dibelenggu dalam penjara. Semoga kebaikan hati yang unggul menyertai kamu semua.</p></div></div></text>
</bible>
