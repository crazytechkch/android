<?xml version="1.0" encoding="UTF-8"?><bible><text chap="1"><div class='document bible' dir='ltr'><div id='p1' class='par'><p class='sb'><span id='dcv_1_1' class='dc'>1 </span>Aku, Paulus, hamba Tuhan dan rasul Yesus Kristus, yang berpegang pada kepercayaan yang sama seperti iman umat pilihan Tuhan. Aku menjadi rasul menurut pengetahuan yang tepat tentang kebenaran, yang selaras dengan pengabdian kepada Tuhan. <span id='dcv_1_2' class='dv'>2&#160;</span>Hal-hal ini berdasarkan harapan kehidupan kekal yang dijanjikan sejak dahulu lagi oleh Tuhan yang tidak dapat berdusta. <span id='dcv_1_3' class='dv'>3&#160;</span>Pada waktu yang ditentukan-Nya, Tuhan telah menyatakan firman-Nya melalui kerja penyebaran yang telah diamanahkan kepadaku menurut perintah Tuhan, Penyelamat kita. <span id='dcv_1_4' class='dv'>4&#160;</span>Kepada Titus, anakku yang sejati, yang berpegang pada kepercayaan yang sama-sama kita miliki:</p></div><div id='p2' class='par'><p class='sb'>Semoga kamu dikurniai kebaikan hati yang unggul dan kedamaian daripada Tuhan, Bapa kita, dan Kristus Yesus, Penyelamat kita.</p></div><div id='p3' class='par'><p class='sb'><span id='dcv_1_5' class='dv'>5&#160;</span>Aku meninggalkanmu di Kreta supaya kamu membetulkan perkara-perkara yang perlu dibetulkan dan melantik para penatua di setiap kota, seperti yang telah aku pesan kepadamu: <span id='dcv_1_6' class='dv'>6&#160;</span>Seorang lelaki yang dilantik haruslah bebas daripada tuduhan dan hanya mempunyai seorang isteri. Anak-anaknya haruslah percaya kepada Kristus, dan tidak dituduh mengamalkan cara hidup yang tidak bermoral atau suka memberontak. <span id='dcv_1_7' class='dv'>7&#160;</span>Hal ini demikian kerana sebagai pengurus rumah tangga yang dilantik oleh Tuhan, seorang penyelia haruslah bebas daripada tuduhan, tidak keras kepala, tidak cepat marah, bukan seorang pemabuk, tidak ganas, dan tidak tamak akan keuntungan yang diperoleh secara tidak jujur. <span id='dcv_1_8' class='dv'>8&#160;</span>Sebaliknya, dia haruslah suka menyambut orang dengan ramah, mencintai apa yang baik, berfikiran sihat,<a href='/zlm/wol/fn/r118/lp-ml/1001061160/0' class='fn'></a> bersikap adil, setia, dan tahu mengawal diri. <span id='dcv_1_9' class='dv'>9&#160;</span>Dia harus berpegang teguh pada firman yang dapat dipercayai semasa menggunakan seni mengajar, supaya dia dapat menggunakan ajaran yang sihat<a href='/zlm/wol/fn/r118/lp-ml/1001061160/1' class='fn'></a> untuk memberikan galakan dan menegur orang yang membantah ajaran itu.</p></div><div id='p4' class='par'><p class='sb'><span id='dcv_1_10' class='dv'>10&#160;</span>Hal ini demikian kerana ada banyak orang yang suka memberontak, bercakap tentang hal-hal yang tidak berfaedah, dan menggunakan tipu daya, terutamanya mereka yang berpegang pada hukum bersunat. <span id='dcv_1_11' class='dv'>11&#160;</span>Kamu perlu menutup mulut orang sedemikian, kerana merekalah yang mengajarkan hal-hal yang tidak sepatutnya diajarkan dan terus merosakkan iman semua anggota rumah tangga demi memperoleh keuntungan secara tidak jujur. <span id='dcv_1_12' class='dv'>12&#160;</span>Seorang nabi dalam kalangan mereka sendiri pernah berkata, â€œOrang Kreta selalu berdusta. Mereka seperti binatang buas, dan mereka malas serta gelojoh.â€</p></div><div id='p5' class='par'><p class='sb'><span id='dcv_1_13' class='dv'>13&#160;</span>Kesaksian ini memang benar. Oleh itu, hendaklah kamu terus menegur mereka dengan tegas, supaya mereka memiliki iman yang teguh<a href='/zlm/wol/fn/r118/lp-ml/1001061160/2' class='fn'></a> <span id='dcv_1_14' class='dv'>14&#160;</span>dan tidak mempedulikan cerita dongeng orang Yahudi ataupun perintah daripada orang yang berpaling daripada kebenaran. <span id='dcv_1_15' class='dv'>15&#160;</span>Segala perkara bersih bagi orang yang bersih. Tetapi tiada sesuatu pun yang bersih bagi orang yang sudah tercemar dan tidak beriman, kerana fikiran dan hati nurani mereka sudah tercemar. <span id='dcv_1_16' class='dv'>16&#160;</span>Mereka mengaku di hadapan umum bahawa mereka mengenal Tuhan, tetapi perbuatan mereka menunjukkan bahawa mereka menyangkal-Nya. Hal ini demikian kerana mereka menjijikkan, ingkar, dan tidak layak untuk melakukan apa-apa perbuatan yang baik.</p></div></div></text>
<text chap="2"><div class='document bible' dir='ltr'><div id='p6' class='par'><p class='sb'><span id='dcv_2_1' class='dc'>2 </span>Tetapi hendaklah kamu terus bercakap tentang hal-hal yang selaras dengan ajaran yang sihat.<a href='/zlm/wol/fn/r118/lp-ml/1001061160/3' class='fn'></a> <span id='dcv_2_2' class='dv'>2&#160;</span>Hendaklah lelaki yang lebih tua bersikap sederhana dalam segala hal, berfikiran matang,<a href='/zlm/wol/fn/r118/lp-ml/1001061160/4' class='fn'></a> dan berfikiran sihat. Mereka juga haruslah mantap<a href='/zlm/wol/fn/r118/lp-ml/1001061160/5' class='fn'></a> dari segi iman, kasih, dan ketabahan. <span id='dcv_2_3' class='dv'>3&#160;</span>Demikian juga, hendaklah wanita yang lebih tua mempunyai kelakuan yang sesuai dengan kelakuan orang yang suci. Mereka tidak patut memfitnah orang lain atau menjadi hamba kepada banyak wain, dan mereka haruslah mengajarkan apa yang baik. <span id='dcv_2_4' class='dv'>4&#160;</span>Dengan demikian mereka dapat menasihati wanita yang lebih muda agar mengasihi suami dan anak-anak sendiri, <span id='dcv_2_5' class='dv'>5&#160;</span>berfikiran sihat, menjadi suri rumah yang baik, berkelakuan baik dan murni, dan taat kepada suami. Dengan itu orang lain tidak akan mencaci firman Tuhan.</p></div><div id='p7' class='par'><p class='sb'><span id='dcv_2_6' class='dv'>6&#160;</span>Begitu juga, teruslah menggesa lelaki yang lebih muda supaya berfikiran sihat. <span id='dcv_2_7' class='dv'>7&#160;</span>Dalam segala perkara, kamu haruslah menjadi teladan dalam melakukan hal-hal yang baik. Ajarkanlah apa yang murni dengan bersungguh-sungguh.<a href='/zlm/wol/fn/r118/lp-ml/1001061160/6' class='fn'></a> <span id='dcv_2_8' class='dv'>8&#160;</span>Gunakanlah kata-kata yang sihat,<a href='/zlm/wol/fn/r118/lp-ml/1001061160/7' class='fn'></a> yang tidak dapat dicela orang, supaya orang yang menentang akan berasa malu kerana tidak dapat mengatakan apa-apa yang buruk tentang kita. <span id='dcv_2_9' class='dv'>9&#160;</span>Hendaklah hamba-hamba mentaati tuan mereka dalam segala sesuatu dan berusaha menyenangkan hati mereka. Hamba-hamba tidak patut membantah <span id='dcv_2_10' class='dv'>10&#160;</span>atau mencuri daripada tuan mereka, dan hamba-hamba haruslah menunjukkan bahawa mereka dapat dipercayai dengan sepenuhnya. Dengan demikian mereka dapat menghiasi ajaran Tuhan, Penyelamat&#160;kita,&#160;dalam segala perkara.</p></div><div id='p8' class='par'><p class='sb'><span id='dcv_2_11' class='dv'>11&#160;</span>Hal ini demikian kerana Tuhan telah menunjukkan kebaikan hati-Nya yang unggul dengan menyelamatkan segala macam orang. <span id='dcv_2_12' class='dv'>12&#160;</span>Kebaikan hati ini melatih kita untuk menolak keinginan duniawi dan segala sesuatu yang bertentangan dengan kehendak Tuhan, dan melatih kita untuk menunjukkan fikiran yang sihat, melakukan apa yang benar, dan mengabdikan diri kepada Tuhan sementara kita hidup dalam sistem dunia ini.<a href='/zlm/wol/fn/r118/lp-ml/1001061160/8' class='fn'></a> <span id='dcv_2_13' class='dv'>13&#160;</span>Kita berbuat demikian sambil menanti-nantikan harapan yang menggembirakan dan menanti-nantikan Tuhan Yang Maha Kuasa dan Yesus Kristus, Penyelamat kita, disingkapkan dengan penuh kemuliaan. <span id='dcv_2_14' class='dv'>14&#160;</span>Kristus mengorbankan dirinya untuk membebaskan<a href='/zlm/wol/fn/r118/lp-ml/1001061160/9' class='fn'></a> kita daripada segala macam pelanggaran hukum, dan membersihkan kita agar kita menjadi umatnya dan miliknya yang istimewa, dan yang berbuat baik dengan semangat yang berkobar-kobar.</p></div><div id='p9' class='par'><p class='sb'><span id='dcv_2_15' class='dv'>15&#160;</span>Dengan kuasa yang telah diberikan kepada kamu, teruslah bercakap tentang perkara-perkara ini dan teruslah memberikan nasihat<a href='/zlm/wol/fn/r118/lp-ml/1001061160/10' class='fn'></a> dan teguran. Jangan biarkan sesiapa pun memandang rendah terhadap kamu.</p></div></div></text>
<text chap="3"><div class='document bible' dir='ltr'><div id='p10' class='par'><p class='sb'><span id='dcv_3_1' class='dc'>3 </span>Teruslah mengingatkan mereka agar taat dan patuh kepada kerajaan dan pihak berkuasa, serta bersedia melakukan setiap perbuatan yang baik. <span id='dcv_3_2' class='dv'>2&#160;</span>Ingatkan mereka agar tidak memburuk-burukkan sesiapa pun dan menjauhi sikap suka bertengkar. Mereka harus munasabah dan sentiasa lemah lembut kepada semua orang. <span id='dcv_3_3' class='dv'>3&#160;</span>Hal ini demikian kerana dahulu kita pun tidak berakal, ingkar, disesatkan, dan diperhamba oleh berbagai-bagai keinginan dan nafsu. Kita terus berbuat jahat dan bersikap iri hati, keji, dan saling membenci.</p></div><div id='p11' class='par'><p class='sb'><span id='dcv_3_4' class='dv'>4&#160;</span>Namun begitu, Tuhan, Penyelamat kita, menunjukkan kebaikan hati dan kasih-Nya terhadap manusia. <span id='dcv_3_5' class='dv'>5&#160;</span>Dia telah menyelamatkan kita, bukan kerana kita melakukan apa yang benar, tetapi kerana Dia berbelas kasihan. Dia menyelamatkan kita dengan membaharui kita melalui daya aktif-Nya, dan dengan membersihkan<a href='/zlm/wol/fn/r118/lp-ml/1001061160/11' class='fn'></a> kita supaya kita diberikan hidup yang baru. <span id='dcv_3_6' class='dv'>6&#160;</span>Dia telah mencurahkan daya aktif-Nya secara berlimpah-limpah<a href='/zlm/wol/fn/r118/lp-ml/1001061160/12' class='fn'></a> ke atas kita melalui Yesus Kristus, Penyelamat kita. <span id='dcv_3_7' class='dv'>7&#160;</span>Dengan demikian, setelah kita mendapat perkenan Tuhan melalui kebaikan hati-Nya yang unggul, kita dapat menjadi pewaris yang mempunyai harapan untuk menerima kehidupan kekal.</p></div><div id='p12' class='par'><p class='sb'><span id='dcv_3_8' class='dv'>8&#160;</span>Kata-kata itu dapat dipercayai, dan aku ingin kamu sentiasa menekankan perkara-perkara tersebut, supaya orang yang telah percaya kepada Tuhan dapat terus menumpukan fikiran pada usaha mengamalkan perbuatan yang baik. Perkara-perkara tersebut baik dan berfaedah bagi manusia.</p></div><div id='p13' class='par'><p class='sb'><span id='dcv_3_9' class='dv'>9&#160;</span>Tetapi janganlah melibatkan diri dalam perdebatan yang bodoh, pertikaian tentang salasilah keluarga, pertengkaran, dan perkelahian tentang Hukum, kerana semua itu tidak bermanfaat dan sia-sia. <span id='dcv_3_10' class='dv'>10&#160;</span>Jika ada orang yang menyebarkan ajaran palsu, tegurlah orang itu. Setelah menegurnya<a href='/zlm/wol/fn/r118/lp-ml/1001061160/13' class='fn'></a> buat kali kedua, hendaklah kamu menjauhinya, <span id='dcv_3_11' class='dv'>11&#160;</span>kerana orang sedemikian sudah menyimpang daripada jalan yang benar. Dia berbuat dosa dan perbuatannya sendiri telah membuktikan bahawa dia bersalah.</p></div><div id='p14' class='par'><p class='sb'><span id='dcv_3_12' class='dv'>12&#160;</span>Apabila aku mengutus Artemas atau Tikhikus kepadamu, berusahalah sedaya upaya untuk datang kepadaku di Nikopolis, kerana aku telah memutuskan untuk menghabiskan musim sejuk di situ. <span id='dcv_3_13' class='dv'>13&#160;</span>Lakukanlah apa yang terdaya untuk membantu Zenas, yang arif dalam Hukum, dan Apolos, supaya mereka tidak kekurangan apa-apa dalam perjalanan mereka. <span id='dcv_3_14' class='dv'>14&#160;</span>Hendaklah saudara-saudara kita juga belajar mengamalkan perbuatan baik, supaya mereka dapat membantu apabila adanya keperluan yang mendesak. Dengan demikian, mereka akan sentiasa membuahkan hasil dalam khidmat mereka.</p></div><div id='p15' class='par'><p class='sb'><span id='dcv_3_15' class='dv'>15&#160;</span>Mereka semua yang ada bersamaku mengirim salam kepadamu. Sampaikan salamku kepada rakan-rakan seiman yang mengasihi kami.</p></div><div id='p16' class='par'><p class='sb'>Semoga kebaikan hati yang unggul menyertai kamu semua.</p></div></div></text>
</bible>
