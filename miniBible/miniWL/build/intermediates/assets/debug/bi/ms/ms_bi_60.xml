<?xml version="1.0" encoding="UTF-8"?><bible><text chap="1"><div class='document bible' dir='ltr'><div id='p1' class='par'><p class='sb'><span id='dcv_1_1' class='dc'>1 </span>Petrus, seorang rasul Yesus Kristus, menulis surat ini kepada penduduk sementara, iaitu umat pilihan Tuhan, yang tercerai-berai di Pontus, Galatia, Kapadokia, Asia, dan Bitinia. <span id='dcv_1_2' class='dv'>2&#160;</span>Tuhan, Bapa kita, telah memilih kamu menurut apa yang sudah diketahui oleh-Nya terlebih dahulu. Dia menyucikan kamu dengan daya aktif-Nya supaya kamu mematuhi-Nya dan direnjis dengan darah Yesus Kristus:</p></div><div id='p2' class='par'><p class='sb'>Semoga kamu dikurniai kebaikan hati yang unggul dan kedamaian yang melimpah.</p></div><div id='p3' class='par'><p class='sb'><span id='dcv_1_3' class='dv'>3&#160;</span>Terpujilah Tuhan dan Bapa kepada Tuan Yesus Kristus, kerana sesuai dengan belas kasihan-Nya yang besar, Dia menyebabkan kita dilahirkan semula. Dia berbuat demikian agar kita dapat menerima harapan yang berkekalan melalui pembangkitan Yesus Kristus daripada kematian. <span id='dcv_1_4' class='dv'>4&#160;</span>Dia juga berbuat demikian agar kita menerima warisan yang tidak boleh musnah, tidak tercemar, dan tidak akan pudar. Warisan ini disimpan di syurga bagi kamu <span id='dcv_1_5' class='dv'>5&#160;</span>yang dilindungi oleh kuasa Tuhan, kerana kamu beriman. Tuhan melindungi kamu supaya kamu menerima penyelamatan yang akan disingkapkan pada jangka masa yang terakhir. <span id='dcv_1_6' class='dv'>6&#160;</span>Disebabkan hal ini, kamu sangat gembira meskipun untuk seketika waktu kamu perlu menanggung berbagai-bagai cubaan. <span id='dcv_1_7' class='dv'>7&#160;</span>Dengan demikian, mutu iman kamu yang telah diuji mempunyai nilai yang jauh lebih besar daripada nilai emas yang dapat binasa meskipun emas itu telah diuji<a href='/zlm/wol/fn/r118/lp-ml/1001061164/0' class='fn'></a> dengan api. Iman kamu yang telah diuji itu akan membolehkan kamu untuk menerima pujian, kemuliaan, dan penghormatan apabila Yesus Kristus disingkapkan. <span id='dcv_1_8' class='dv'>8&#160;</span>Meskipun kamu tidak pernah melihatnya, kamu mengasihinya. Meskipun kamu tidak melihatnya sekarang, kamu beriman kepadanya dan berasa sangat gembira kerana kamu sudah memperoleh sukacita yang besar dan yang tidak dapat digambarkan dengan kata-kata. <span id='dcv_1_9' class='dv'>9&#160;</span>Hal ini demikian kerana kamu yakin bahawa iman kamu akan membawa penyelamatan untuk kamu.</p></div><div id='p4' class='par'><p class='sb'><span id='dcv_1_10' class='dv'>10&#160;</span>Penyelamatan ini telah diteliti dengan tekun dan diselidiki dengan cermat oleh para nabi yang bernubuat tentang kebaikan hati Tuhan yang dikurniakan kepada kamu. <span id='dcv_1_11' class='dv'>11&#160;</span>Mereka sentiasa membuat penyelidikan untuk mengetahui apa yang akan berlaku kepada Kristus dan bila hal-hal tersebut akan berlaku. Mereka berbuat demikian kerana daya aktif Tuhan dalam diri mereka memberikan kesaksian tentang penderitaan yang akan dialami oleh Kristus dan kemuliaan yang akan dinikmatinya selepas itu. <span id='dcv_1_12' class='dv'>12&#160;</span>Tuhan menyingkapkan kepada para nabi bahawa mereka tidak berkhidmat kepada diri sendiri, tetapi mereka berkhidmat kepada kamu. Para nabi itu menulis tentang apa yang telah diisytiharkan kepada kamu oleh orang yang menyebarkan berita baik dengan bantuan daya aktif yang dikirim dari syurga. Bahkan malaikat-malaikat pun ingin sekali memahami perkara-perkara itu.</p></div><div id='p5' class='par'><p class='sb'><span id='dcv_1_13' class='dv'>13&#160;</span>Oleh itu, persiapkanlah minda kamu untuk melakukan kerja dengan bersungguh-sungguh. Peliharalah daya pemikiran kamu dengan sepenuhnya dan berharaplah pada kebaikan hati yang unggul, yang akan diberikan kepada kamu semasa Yesus Kristus disingkapkan. <span id='dcv_1_14' class='dv'>14&#160;</span>Sebagai anak-anak yang patuh, jangan lagi dibentuk oleh keinginan kamu dahulu semasa kamu tidak mempunyai pengetahuan tentang Tuhan. <span id='dcv_1_15' class='dv'>15&#160;</span>Tuhan Yang Suci telah memanggil kamu. Maka, hendaklah kamu menjadi suci seperti Dia dalam segala tingkah laku kamu. <span id='dcv_1_16' class='dv'>16&#160;</span>Hal ini demikian kerana ada tertulis, “Kamu mesti suci, kerana Aku suci.”</p></div><div id='p6' class='par'><p class='sb'><span id='dcv_1_17' class='dv'>17&#160;</span>Bapa menghakimi setiap orang tanpa berat sebelah menurut perbuatan mereka. Jika kamu berseru kepada-Nya, hendaklah kelakuan kamu disertai rasa takut akan Tuhan semasa kamu menjadi penduduk sementara di dalam dunia ini. <span id='dcv_1_18' class='dv'>18&#160;</span>Kamu tahu bahawa perkara-perkara yang boleh musnah, seperti perak atau emas, tidak membebaskan<a href='/zlm/wol/fn/r118/lp-ml/1001061164/1' class='fn'></a> kamu daripada cara hidup yang sia-sia yang diwariskan kepada kamu oleh nenek moyang<a href='/zlm/wol/fn/r118/lp-ml/1001061164/2' class='fn'></a> kamu. <span id='dcv_1_19' class='dv'>19&#160;</span>Tetapi kamu dibebaskan dengan darah Kristus yang berharga. Darahnya seperti darah anak bebiri yang tidak bercacat cela dan yang murni. <span id='dcv_1_20' class='dv'>20&#160;</span>Memang, Tuhan sudah memilihnya sebelum dunia ini diasaskan,<a href='/zlm/wol/fn/r118/lp-ml/1001061164/3' class='fn'></a> tetapi dia disingkapkan pada akhir masa ini demi kamu. <span id='dcv_1_21' class='dv'>21&#160;</span>Melaluinya, kamu percaya kepada Tuhan yang membangkitkannya daripada kematian dan yang memberinya kemuliaan, supaya kamu beriman dan berharap pada Tuhan.</p></div><div id='p7' class='par'><p class='sb'><span id='dcv_1_22' class='dv'>22&#160;</span>Memandangkan kamu patuh kepada kebenaran, kamu sudah menyucikan diri. Hasilnya kamu memiliki kasih sayang yang ikhlas terhadap satu sama lain. Oleh itu, kasihilah satu sama lain dengan mendalam daripada hati kamu. <span id='dcv_1_23' class='dv'>23&#160;</span>Kamu telah dilahirkan semula bukan daripada benih yang dapat musnah, tetapi daripada benih yang tidak dapat musnah. Kamu telah dilahirkan semula melalui firman daripada Tuhan yang hidup dan abadi. <span id='dcv_1_24' class='dv'>24&#160;</span>Hal ini demikian kerana “semua manusia adalah seperti rumput, dan kemuliaan mereka adalah seperti bunga di padang. Rumput akan layu, dan bunga akan gugur, <span id='dcv_1_25' class='dv'>25&#160;</span>tetapi firman Yehuwa akan kekal buat selama-lamanya.” “Firman” ini merupakan berita baik yang diisytiharkan kepada kamu.</p></div></div></text>
<text chap="2"><div class='document bible' dir='ltr'><div id='p8' class='par'><p class='sb'><span id='dcv_2_1' class='dc'>2 </span>Oleh itu, buanglah segala kejahatan, penipuan, kemunafikan,<a href='/zlm/wol/fn/r118/lp-ml/1001061164/4' class='fn'></a> perasaan iri hati, dan semua kata hinaan daripada diri kamu. <span id='dcv_2_2' class='dv'>2&#160;</span>Seperti bayi yang baru lahir, pupuklah keinginan akan susu yang murni<a href='/zlm/wol/fn/r118/lp-ml/1001061164/5' class='fn'></a> yang terkandung dalam firman Tuhan, supaya dengannya kamu dapat membesar lalu mendapat penyelamatan. <span id='dcv_2_3' class='dv'>3&#160;</span>Hal ini demikian kerana kamu sudah merasakan<a href='/zlm/wol/fn/r118/lp-ml/1001061164/6' class='fn'></a> bahawa Tuan kita baik hati.</p></div><div id='p9' class='par'><p class='sb'><span id='dcv_2_4' class='dv'>4&#160;</span>Dia ialah batu yang hidup, yang dibuang oleh manusia, tetapi dia dipilih oleh Tuhan dan berharga bagi-Nya. Semasa kamu datang kepadanya, <span id='dcv_2_5' class='dv'>5&#160;</span>kamu yang merupakan batu-batu hidup sedang dibina untuk menjadi sebuah rumah rohani, supaya kamu menjadi suatu bangsa yang terdiri daripada imam-imam yang suci. Dengan demikian kamu dapat mempersembahkan korban rohani yang diperkenankan Tuhan melalui Yesus Kristus. <span id='dcv_2_6' class='dv'>6&#160;</span>Ada tertulis di dalam Ayat-Ayat Suci, “Lihatlah! Aku meletakkan sebuah batu yang terpilih di Sion. Batu itu ialah batu asas utama yang berharga. Sesiapa yang menaruh iman kepadanya tidak akan kecewa<a href='/zlm/wol/fn/r118/lp-ml/1001061164/7' class='fn'></a> sama sekali.”</p></div><div id='p10' class='par'><p class='sb'><span id='dcv_2_7' class='dv'>7&#160;</span>Oleh itu, dia berharga bagi kamu kerana kamu percaya. Tetapi bagi mereka yang tidak percaya, “batu yang dibuang oleh para pembina bangunan telah menjadi batu penjuru yang utama” <span id='dcv_2_8' class='dv'>8&#160;</span>dan “batu sandungan dan batu yang menyebabkan orang terjatuh.” Mereka tersandung kerana mereka tidak mematuhi firman Tuhan. Itulah kesudahan yang menantikan mereka. <span id='dcv_2_9' class='dv'>9&#160;</span>Tetapi kamu ialah “bangsa yang terpilih, imam-imam yang berkhidmat sebagai raja, bangsa yang suci, dan umat yang dijadikan milik Tuhan, supaya kamu mengisytiharkan kemuliaan”<a href='/zlm/wol/fn/r118/lp-ml/1001061164/8' class='fn'></a> Dia yang telah memanggil kamu keluar daripada kegelapan untuk masuk ke dalam cahaya-Nya yang menakjubkan. <span id='dcv_2_10' class='dv'>10&#160;</span>Dahulu kamu bukan umat Tuhan, tetapi sekarang kamu ialah umat Tuhan. Dahulu kamu tidak menerima belas kasihan, tetapi sekarang kamu menerima belas kasihan.</p></div><div id='p11' class='par'><p class='sb'><span id='dcv_2_11' class='dv'>11&#160;</span>Saudara-saudara yang dikasihi, aku menggesa kamu yang merupakan orang asing dan penduduk sementara supaya terus menjauhi keinginan berdosa yang berperang melawan kamu. <span id='dcv_2_12' class='dv'>12&#160;</span>Hendaklah tingkah laku kamu sentiasa baik dalam kalangan bangsa-bangsa lain. Dengan demikian, walaupun mereka menuduh kamu berbuat salah, mereka akan menyaksikan perbuatan kamu yang baik. Hasilnya, mereka akan memuliakan Tuhan pada hari Dia membuat pemeriksaan.</p></div><div id='p12' class='par'><p class='sb'><span id='dcv_2_13' class='dv'>13&#160;</span>Demi Tuan, tunduklah kepada semua orang yang berkuasa,<a href='/zlm/wol/fn/r118/lp-ml/1001061164/9' class='fn'></a> baik kepada raja sebagai orang yang lebih tinggi kedudukannya, <span id='dcv_2_14' class='dv'>14&#160;</span>mahupun kepada gabenor yang diutus oleh raja untuk menghukum orang yang berbuat salah dan untuk memuji orang yang berbuat baik. <span id='dcv_2_15' class='dv'>15&#160;</span>Hal ini demikian kerana Tuhan menghendaki kamu berbuat baik agar kamu dapat menutup mulut<a href='/zlm/wol/fn/r118/lp-ml/1001061164/10' class='fn'></a> orang yang tidak munasabah yang mengucapkan kata-kata bodoh. <span id='dcv_2_16' class='dv'>16&#160;</span>Hiduplah sebagai umat yang bebas, tetapi gunakanlah kebebasan kamu untuk menjadi hamba Tuhan dan bukannya sebagai alasan<a href='/zlm/wol/fn/r118/lp-ml/1001061164/11' class='fn'></a> untuk berbuat salah. <span id='dcv_2_17' class='dv'>17&#160;</span>Hormatilah segala macam orang, kasihilah semua saudara seiman,<a href='/zlm/wol/fn/r118/lp-ml/1001061164/12' class='fn'></a> takutlah akan Tuhan, dan hormatilah raja.</p></div><div id='p13' class='par'><p class='sb'><span id='dcv_2_18' class='dv'>18&#160;</span>Hendaklah para hamba taat dan mempunyai rasa takut yang sepatutnya terhadap tuan mereka, bukan hanya terhadap tuan yang baik dan munasabah, tetapi juga terhadap tuan yang susah untuk disenangkan. <span id='dcv_2_19' class='dv'>19&#160;</span>Tuhan berasa senang hati jika seseorang tabah menanggung kesusahan<a href='/zlm/wol/fn/r118/lp-ml/1001061164/13' class='fn'></a> dan mengalami ketidakadilan kerana ingin mempunyai hati nurani yang bersih di hadapan Tuhan. <span id='dcv_2_20' class='dv'>20&#160;</span>Apakah kebaikannya jika kamu dipukul kerana kamu berdosa dan kamu tabah menanggungnya? Tetapi jika kamu tabah menanggung penderitaan kerana melakukan apa yang baik, hal ini menyenangkan hati Tuhan.</p></div><div id='p14' class='par'><p class='sb'><span id='dcv_2_21' class='dv'>21&#160;</span>Sebenarnya kamu dipanggil untuk menempuh haluan ini, kerana Kristus sendiri menderita bagi kamu, dan memberi kamu teladan agar kamu mengikut jejaknya dengan teliti. <span id='dcv_2_22' class='dv'>22&#160;</span>Dia tidak melakukan dosa dan mulutnya tidak mengucapkan kata-kata dusta. <span id='dcv_2_23' class='dv'>23&#160;</span>Semasa dia dihina, dia tidak membalas dengan hinaan. Semasa dia menderita, dia tidak mengancam orang, tetapi dia mempercayakan dirinya kepada Dia yang menghakimi dengan adil. <span id='dcv_2_24' class='dv'>24&#160;</span>Dengan tubuhnya sendiri, dia menanggung dosa kita semasa dia dipakukan pada tiang,<a href='/zlm/wol/fn/r118/lp-ml/1001061164/14' class='fn'></a> supaya kita boleh dibebaskan daripada dosa dan hidup untuk melakukan apa yang benar. “Melalui lukanya, kamu disembuhkan.” <span id='dcv_2_25' class='dv'>25&#160;</span>Dahulu kamu seperti biri-biri yang sesat, tetapi sekarang kamu telah kembali kepada gembala dan penyelia jiwa kamu.</p></div></div></text>
<text chap="3"><div class='document bible' dir='ltr'><div id='p15' class='par'><p class='sb'><span id='dcv_3_1' class='dc'>3 </span>Demikian juga, hai para isteri, taatilah suami kamu, supaya jika suami kamu tidak patuh kepada firman Tuhan, kelakuan kamu dapat menyebabkan mereka patuh. Kamu tidak perlu berkata apa-apa, <span id='dcv_3_2' class='dv'>2&#160;</span>kerana mereka sudah menyaksikan kelakuan kamu yang murni dan sikap hormat kamu yang mendalam. <span id='dcv_3_3' class='dv'>3&#160;</span>Janganlah menghias diri kamu dengan apa yang dapat dilihat oleh orang lain, misalnya dengan gaya rambut yang keterlaluan, dengan perhiasan emas, atau dengan pakaian yang mewah. <span id='dcv_3_4' class='dv'>4&#160;</span>Sebaliknya, hiaslah batin kamu dengan sikap tenang dan lemah lembut. Itulah perhiasan yang tidak dapat musnah dan yang sangat bernilai di mata Tuhan. <span id='dcv_3_5' class='dv'>5&#160;</span>Demikianlah caranya wanita suci pada zaman dahulu, yang berharap kepada Tuhan, menghias diri. Mereka taat kepada suami mereka, <span id='dcv_3_6' class='dv'>6&#160;</span>seperti Sara yang mematuhi Abraham dengan memanggilnya tuan. Kamulah anak-anak Sara jika kamu terus berbuat baik dan tidak menyerah kepada rasa takut.</p></div><div id='p16' class='par'><p class='sb'><span id='dcv_3_7' class='dv'>7&#160;</span>Demikian juga, hai para suami, teruslah tinggal dengan isteri kamu dengan penuh pengetahuan.<a href='/zlm/wol/fn/r118/lp-ml/1001061164/15' class='fn'></a> Hormatilah mereka, kerana mereka ialah kaum wanita yang merupakan bejana yang lebih lemah, dan kerana mereka juga merupakan pewaris yang akan menerima kurniaan kehidupan bersama-sama kamu. Dengan itu, doa-doa kamu tidak akan terhalang.</p></div><div id='p17' class='par'><p class='sb'><span id='dcv_3_8' class='dv'>8&#160;</span>Akhirnya, hendaklah kamu semua mempunyai fikiran yang sama. Kamu juga harus menunjukkan simpati, memiliki kasih sayang terhadap satu sama lain, berbelas kasihan, dan bersikap rendah hati. <span id='dcv_3_9' class='dv'>9&#160;</span>Janganlah membalas kejahatan dengan kejahatan atau hinaan dengan hinaan. Sebaliknya, balaslah kejahatan dengan perbuatan yang baik,<a href='/zlm/wol/fn/r118/lp-ml/1001061164/16' class='fn'></a> kerana kamu dipanggil untuk mengikut haluan ini supaya kamu boleh mewarisi berkat.</p></div><div id='p18' class='par'><p class='sb'><span id='dcv_3_10' class='dv'>10&#160;</span>Hal ini demikian kerana “sesiapa yang mahu menikmati kehidupan dan hidup bahagia mesti menjaga lidahnya daripada kejahatan dan bibirnya daripada mengucapkan dusta. <span id='dcv_3_11' class='dv'>11&#160;</span>Hendaklah dia berpaling daripada apa yang jahat dan melakukan apa yang baik. Hendaklah dia berusaha dengan bersungguh-sungguh untuk mendapatkan dan mengekalkan kedamaian. <span id='dcv_3_12' class='dv'>12&#160;</span>Mata Yehuwa melihat orang yang melakukan apa yang benar, dan telinga-Nya mendengar rayuan mereka. Tetapi muka Yehuwa menentang mereka yang melakukan perkara-perkara yang jahat.”</p></div><div id='p19' class='par'><p class='sb'><span id='dcv_3_13' class='dv'>13&#160;</span>Sesungguhnya, siapakah yang akan mencederakan kamu jika kamu bersemangat untuk melakukan apa yang baik? <span id='dcv_3_14' class='dv'>14&#160;</span>Namun biarpun kamu harus menderita kerana melakukan apa yang benar, kamu akan berasa gembira. Walau bagaimanapun, janganlah takut akan apa yang ditakuti oleh mereka,<a href='/zlm/wol/fn/r118/lp-ml/1001061164/17' class='fn'></a> dan janganlah menjadi resah. <span id='dcv_3_15' class='dv'>15&#160;</span>Sebaliknya, akuilah dalam hati kamu bahawa Kristus ialah Tuan dan akuilah bahawa dia suci. Hendaklah kamu sentiasa bersedia untuk membela diri di hadapan setiap orang yang menuntut penjelasan tentang harapan yang kamu miliki. Tetapi lakukanlah hal itu dengan lemah lembut dan hormat yang mendalam.</p></div><div id='p20' class='par'><p class='sb'><span id='dcv_3_16' class='dv'>16&#160;</span>Hendaklah hati nurani kamu sentiasa bersih, supaya orang yang mencela kamu dalam cara apa pun akan menjadi malu kerana kelakuan kamu yang baik sebagai pengikut Kristus. <span id='dcv_3_17' class='dv'>17&#160;</span>Jika Tuhan mengizinkan kamu menderita kerana kamu melakukan apa yang baik, hal itu lebih baik daripada kamu menderita kerana kamu melakukan apa yang jahat. <span id='dcv_3_18' class='dv'>18&#160;</span>Bahkan Kristus, yang melakukan apa yang benar, mati sekali untuk selama-lamanya demi orang yang melakukan apa yang salah. Dia berbuat demikian supaya dia dapat memimpin kamu kepada Tuhan. Dia dibunuh dalam tubuh jasmani tetapi dihidupkan dalam tubuh rohani. <span id='dcv_3_19' class='dv'>19&#160;</span>Dalam keadaan inilah dia pergi dan menyampaikan perkhabaran<a href='/zlm/wol/fn/r118/lp-ml/1001061164/18' class='fn'></a> kepada roh-roh di penjara, <span id='dcv_3_20' class='dv'>20&#160;</span>yang dahulunya ingkar pada zaman Nuh. Pada masa itu, semasa bahtera dibina, Tuhan menanti dengan sabar. Bahtera itu membawa beberapa orang, iaitu lapan orang, supaya mereka selamat mengharungi air bah.</p></div><div id='p21' class='par'><p class='sb'><span id='dcv_3_21' class='dv'>21&#160;</span>Peristiwa itu melambangkan pembaptisan yang kini menyelamatkan kamu melalui pembangkitan Yesus Kristus. Pembaptisan bukanlah penyingkiran kotoran daripada tubuh, tetapi merupakan permohonan yang dibuat kepada Tuhan untuk hati nurani yang bersih. <span id='dcv_3_22' class='dv'>22&#160;</span>Kristus pergi ke syurga dan kini dia berada di sebelah kanan Tuhan. Para malaikat, penguasa, dan pemerintah dijadikan taat kepadanya.</p></div></div></text>
<text chap="4"><div class='document bible' dir='ltr'><div id='p22' class='par'><p class='sb'><span id='dcv_4_1' class='dc'>4 </span>Memandangkan Kristus sudah menderita sebagai manusia, hendaklah kamu memperlengkap diri kamu dengan kecenderungan mental<a href='/zlm/wol/fn/r118/lp-ml/1001061164/19' class='fn'></a> yang sama. Hal ini demikian kerana orang yang sudah menderita sebagai manusia tidak lagi mengamalkan perbuatan berdosa. <span id='dcv_4_2' class='dv'>2&#160;</span>Dengan demikian, dia tidak lagi menurut keinginan manusia tetapi menghabiskan sisa hidupnya untuk melakukan kehendak Tuhan. <span id='dcv_4_3' class='dv'>3&#160;</span>Sebelum ini, sudah cukup lama kamu melakukan kehendak bangsa-bangsa. Kamu berkelakuan buruk tanpa rasa malu,<a href='/zlm/wol/fn/r118/lp-ml/1001061164/20' class='fn'></a> menurut nafsu yang tidak terkekang, minum berlebihan, berpesta liar, berpesta minum, dan menyembah berhala yang menjijikkan. <span id='dcv_4_4' class='dv'>4&#160;</span>Mereka berasa hairan kerana kamu tidak lagi berlari bersama mereka mengikut haluan tidak bermoral yang keji. Itulah sebabnya mereka menghina kamu. <span id='dcv_4_5' class='dv'>5&#160;</span>Tetapi mereka akan memberikan pertanggungjawaban kepada dia yang bersedia menghakimi orang hidup dan orang mati. <span id='dcv_4_6' class='dv'>6&#160;</span>Sebenarnya, itulah sebabnya berita baik diisytiharkan juga kepada orang mati. Dengan demikian, walaupun mereka dihakimi secara jasmani mengikut pandangan manusia, mereka dapat hidup secara rohani menurut pandangan Tuhan.</p></div><div id='p23' class='par'><p class='sb'><span id='dcv_4_7' class='dv'>7&#160;</span>Tetapi akhir segala sesuatu sudah dekat. Oleh itu, hendaklah kamu berfikiran sihat dan sentiasa bersedia untuk berdoa. <span id='dcv_4_8' class='dv'>8&#160;</span>Kasihilah satu sama lain dengan mendalam. Perkara ini sangat penting kerana kasih dapat menutup banyak dosa. <span id='dcv_4_9' class='dv'>9&#160;</span>Hendaklah kamu suka menyambut orang lain dengan ramah tanpa bersungut-sungut. <span id='dcv_4_10' class='dv'>10&#160;</span>Sesuai dengan kurnia yang diterima oleh setiap orang, gunakanlah kurnia itu untuk berkhidmat kepada satu sama lain sebagai hamba<a href='/zlm/wol/fn/r118/lp-ml/1001061164/21' class='fn'></a> baik yang menerima kebaikan hati Tuhan yang unggul. Kebaikan hati itu telah dinyatakan dalam pelbagai cara. <span id='dcv_4_11' class='dv'>11&#160;</span>Jika seseorang berkata-kata, hendaklah dia menyampaikan perkhabaran daripada Tuhan; jika seseorang berkhidmat kepada orang lain, hendaklah dia berbuat demikian dengan bergantung pada kekuatan yang diberikan oleh Tuhan. Dengan itu, Tuhan dapat dimuliakan dalam segala hal melalui Yesus Kristus. Semoga kemuliaan dan kuasa-Nya berkekalan buat selama-lamanya. Amin.</p></div><div id='p24' class='par'><p class='sb'><span id='dcv_4_12' class='dv'>12&#160;</span>Saudara-saudara yang dikasihi, apabila kamu mengalami cubaan yang bagaikan api, janganlah kamu terkejut seolah-olah sesuatu yang ganjil sedang berlaku terhadap kamu. <span id='dcv_4_13' class='dv'>13&#160;</span>Sebaliknya, memandangkan kamu turut menderita bersama-sama Kristus, hendaklah kamu terus bergembira, supaya pada waktu kemuliaannya disingkapkan, kamu boleh bergembira dan melimpah dengan sukacita. <span id='dcv_4_14' class='dv'>14&#160;</span>Jika kamu dihina kerana nama Kristus, kamu berbahagia kerana daya aktif Tuhan yang mulia ada pada kamu.</p></div><div id='p25' class='par'><p class='sb'><span id='dcv_4_15' class='dv'>15&#160;</span>Namun, janganlah seorang pun antara kamu menderita kerana membunuh ataupun mencuri ataupun melakukan kesalahan ataupun mencampuri urusan orang lain. <span id='dcv_4_16' class='dv'>16&#160;</span>Tetapi jika seseorang menderita kerana dia seorang Kristian, dia tidak patut berasa malu. Sebaliknya hendaklah dia terus memuliakan Tuhan dengan terus hidup sebagai orang Kristian. <span id='dcv_4_17' class='dv'>17&#160;</span>Masa yang ditetapkan sudah tiba, dan penghakiman akan bermula dari rumah Tuhan. Jika penghakiman ini bermula dengan kita, apakah yang akan berlaku kepada orang yang tidak patuh kepada berita baik daripada Tuhan? <span id='dcv_4_18' class='dv'>18&#160;</span>“Sekiranya orang yang melakukan apa yang benar mesti bekerja keras untuk diselamatkan, apakah yang akan berlaku kepada orang yang tidak menghormati Tuhan dan orang yang berdosa?” <span id='dcv_4_19' class='dv'>19&#160;</span>Maka, hendaklah mereka yang menderita kerana melakukan kehendak Tuhan terus mempercayakan diri kepada Pencipta yang setia sambil berbuat baik.</p></div></div></text>
<text chap="5"><div class='document bible' dir='ltr'><div id='p26' class='par'><p class='sb'><span id='dcv_5_1' class='dc'>5 </span>Aku juga seorang penatua seperti kamu. Aku pernah menyaksikan penderitaan Kristus, dan aku akan mengambil bahagian dalam kemuliaan yang bakal disingkapkan. Maka aku memberikan nasihat berikut kepada para penatua yang ada dalam kalangan kamu: <span id='dcv_5_2' class='dv'>2&#160;</span>Hendaklah kamu menggembala kawanan Tuhan yang ada di bawah jagaan kamu. Di hadapan Tuhan, berkhidmatlah sebagai penyelia<a href='/zlm/wol/fn/r118/lp-ml/1001061164/22' class='fn'></a> dengan rela, dan bukannya secara terpaksa; hendaklah kamu melakukannya dengan bersemangat dan janganlah melakukannya kerana mencintai keuntungan yang diperoleh secara tidak jujur; <span id='dcv_5_3' class='dv'>3&#160;</span>jadilah teladan bagi kawanan, dan janganlah menguasai mereka yang merupakan milik Tuhan. <span id='dcv_5_4' class='dv'>4&#160;</span>Semasa ketua gembala disingkapkan, kamu akan menerima mahkota kemuliaan yang tidak akan rosak.</p></div><div id='p27' class='par'><p class='sb'><span id='dcv_5_5' class='dv'>5&#160;</span>Dalam cara yang sama, hendaklah lelaki yang lebih muda mentaati lelaki yang lebih tua.<a href='/zlm/wol/fn/r118/lp-ml/1001061164/23' class='fn'></a> Kamu semua harus rendah hati semasa berurusan dengan satu sama lain, kerana Tuhan menentang orang yang angkuh tetapi Dia memberikan kebaikan hati yang unggul kepada orang yang rendah hati.</p></div><div id='p28' class='par'><p class='sb'><span id='dcv_5_6' class='dv'>6&#160;</span>Oleh itu, rendahkanlah diri kamu di bawah tangan Tuhan yang perkasa, agar Dia dapat meninggikan kamu pada masa yang ditetapkan. <span id='dcv_5_7' class='dv'>7&#160;</span>Lemparkanlah segala kekhuatiran kamu kepada Tuhan, kerana Dia mengambil berat tentang kamu. <span id='dcv_5_8' class='dv'>8&#160;</span>Teruslah memelihara daya pemikiran kamu dan berjaga-jagalah. Si Iblis, musuh kamu, sedang merayau-rayau seperti seekor singa yang mengaum. Dia mencari mangsa untuk dibaham. <span id='dcv_5_9' class='dv'>9&#160;</span>Tetapi kamu harus menentang dia dengan iman yang teguh kerana kamu tahu bahawa semua saudara seiman<a href='/zlm/wol/fn/r118/lp-ml/1001061164/24' class='fn'></a> di dunia sedang mengalami penderitaan yang sama. <span id='dcv_5_10' class='dv'>10&#160;</span>Namun, selepas kamu menderita buat suatu jangka waktu yang singkat, Tuhan yang penuh dengan kebaikan hati yang unggul akan menyempurnakan latihan kamu. Dialah yang telah memanggil kamu untuk menikmati kemuliaan-Nya yang kekal kerana kamu hidup bersatu dengan Kristus. Dia akan meneguhkan kamu, Dia akan menguatkan kamu, dan Dia akan mengukuhkan kamu. <span id='dcv_5_11' class='dv'>11&#160;</span>Semoga Dia berkuasa buat selama-lamanya. Amin.</p></div><div id='p29' class='par'><p class='sb'><span id='dcv_5_12' class='dv'>12&#160;</span>Melalui Silvanus,<a href='/zlm/wol/fn/r118/lp-ml/1001061164/25' class='fn'></a> yang aku anggap sebagai seorang saudara yang setia, aku menulis kepada kamu dengan menggunakan beberapa patah kata untuk menggalakkan kamu dan untuk memberikan kesaksian yang sungguh-sungguh, bahawa inilah kebaikan hati Tuhan yang sejati. Berpegang teguhlah padanya. <span id='dcv_5_13' class='dv'>13&#160;</span>Wanita<a href='/zlm/wol/fn/r118/lp-ml/1001061164/26' class='fn'></a> yang berada di Babilon, yang juga merupakan wanita terpilih, mengirim salam kepada kamu, begitu juga dengan Markus, anakku. <span id='dcv_5_14' class='dv'>14&#160;</span>Sambutlah satu sama lain dengan ciuman sebagai tanda kasih.</p></div><div id='p30' class='par'><p class='sb'>Semoga kamu semua yang hidup bersatu dengan Kristus menikmati kedamaian.</p></div></div></text>
</bible>
