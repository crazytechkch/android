<?xml version="1.0" encoding="UTF-8"?><bible><text chap="1"><div class='document bible' dir='ltr'><div id='p1' class='par'><p class='sb'><span id='dcv_1_1' class='dc'>1 </span>Simon Petrus, seorang hamba dan rasul kepada Yesus Kristus, menulis surat ini kepada mereka yang sudah mempercayai kebenaran yang bernilai, yang juga kami miliki, melalui keadilan Tuhan kita dan Yesus Kristus, Penyelamat kita:</p></div><div id='p2' class='par'><p class='sb'><span id='dcv_1_2' class='dv'>2&#160;</span>Semoga kebaikan hati yang unggul dan kedamaian dikurniakan kepada kamu secara berlimpah-limpah melalui pengetahuan yang tepat tentang Tuhan dan Yesus, Tuan kita. <span id='dcv_1_3' class='dv'>3&#160;</span>Dengan kuasa Tuhan, kita telah dikurniai segala sesuatu yang diperlukan supaya hidup kita bertumpu pada pengabdian kepada Tuhan. Kita menerima semua itu kerana kita telah memperoleh pengetahuan yang tepat tentang Dia yang telah memanggil kita dengan kemuliaan dan kebaikan-Nya. <span id='dcv_1_4' class='dv'>4&#160;</span>Melalui kemuliaan dan kebaikan-Nya, Dia telah mengurniakan janji-janji yang berharga dan sangat menakjubkan kepada kita. Dengan demikian, setelah kamu melepaskan diri daripada keruntuhan akhlak dunia yang dihasilkan oleh keinginan yang salah,<a href='/zlm/wol/fn/r118/lp-ml/1001061165/0' class='fn'></a> kamu dapat menerima sifat Tuhan.</p></div><div id='p3' class='par'><p class='sb'><span id='dcv_1_5' class='dv'>5&#160;</span>Itulah sebabnya kamu harus berusaha sedaya upaya untuk menambahkan kebaikan kepada iman kamu, dan kepada kebaikan kamu, tambahkanlah pengetahuan, <span id='dcv_1_6' class='dv'>6&#160;</span>dan kepada pengetahuan kamu, tambahkanlah kawalan diri, dan kepada kawalan diri kamu, tambahkanlah ketabahan, dan kepada ketabahan kamu, tambahkanlah pengabdian diri kepada Tuhan, <span id='dcv_1_7' class='dv'>7&#160;</span>dan kepada pengabdian diri kepada Tuhan, tambahkanlah kasih terhadap sesama saudara, dan kepada kasih terhadap sesama saudara, tambahkanlah kasih terhadap semua orang. <span id='dcv_1_8' class='dv'>8&#160;</span>Jika kamu memiliki semua sifat ini dan memilikinya dengan berlimpah-limpah, kamu akan terhindar daripada menjadi tidak aktif atau tidak membuahkan hasil sehubungan dengan pengetahuan yang tepat tentang Tuan Yesus Kristus.</p></div><div id='p4' class='par'><p class='sb'><span id='dcv_1_9' class='dv'>9&#160;</span>Jika seseorang tidak mempunyai sifat-sifat tersebut, dia ialah orang buta, kerana dia menutup matanya dan enggan melihat cahaya. Dia lupa bahawa dia sudah dibersihkan daripada dosa-dosanya yang lampau. <span id='dcv_1_10' class='dv'>10&#160;</span>Oleh itu saudara-saudara, sebagai orang yang sudah dipanggil dan dipilih oleh Tuhan, berusahalah dengan lebih bersungguh-sungguh lagi agar kamu tetap setia. Jika kamu terus melakukan hal-hal ini, kamu tidak akan gagal sama sekali. <span id='dcv_1_11' class='dv'>11&#160;</span>Melalui cara ini kamu akan diberkati dengan limpah dan akan masuk ke dalam Kerajaan kekal Tuan dan Penyelamat kita, Yesus Kristus.</p></div><div id='p5' class='par'><p class='sb'><span id='dcv_1_12' class='dv'>12&#160;</span>Itulah sebabnya aku ingin selalu mengingatkan kamu tentang perkara-perkara ini, walaupun kamu sudah mengetahuinya dan sudah berakar umbi dalam kebenaran yang telah kamu pelajari. <span id='dcv_1_13' class='dv'>13&#160;</span>Namun pada pendapatku, selagi aku berada dalam tubuh<a href='/zlm/wol/fn/r118/lp-ml/1001061165/1' class='fn'></a> ini, aku patut mengingatkan kamu lagi tentang hal-hal ini, <span id='dcv_1_14' class='dv'>14&#160;</span>kerana aku tahu bahawa aku akan meninggalkan tubuh ini tidak lama lagi sebagaimana yang telah dinyatakan dengan jelas oleh Tuan Yesus Kristus kepadaku. <span id='dcv_1_15' class='dv'>15&#160;</span>Aku akan sentiasa berusaha sedaya upaya agar setelah aku pergi, kamu sendiri dapat mengingat semula<a href='/zlm/wol/fn/r118/lp-ml/1001061165/2' class='fn'></a> hal-hal tersebut.</p></div><div id='p6' class='par'><p class='sb'><span id='dcv_1_16' class='dv'>16&#160;</span>Semasa kami memberitahu kamu tentang kuasa dan kehadiran Tuan Yesus Kristus, kami tidak bercakap berdasarkan cerita palsu yang direka dengan licik. Sebaliknya kami telah menyaksikan kemuliaannya dengan mata sendiri. <span id='dcv_1_17' class='dv'>17&#160;</span>Dia telah menerima penghormatan dan kemuliaan daripada Tuhan, Bapa kita. Hal ini berlaku semasa Tuhan yang mulia berfirman kepadanya, “Inilah Anak-Ku yang Aku kasihi. Aku berkenan kepadanya.” <span id='dcv_1_18' class='dv'>18&#160;</span>Ya, kami mendengar suara ini dari langit semasa kami bersamanya di gunung yang suci itu.</p></div><div id='p7' class='par'><p class='sb'><span id='dcv_1_19' class='dv'>19&#160;</span>Maka, keyakinan kami akan nubuat-nubuat yang disampaikan menjadi lebih teguh. Kamu patut dipuji kerana kamu memberikan perhatian kepada nubuat-nubuat sedemikian kerana nubuat-nubuat itu seperti sebuah pelita yang bersinar di tempat yang gelap dalam hati kamu, sehingga fajar menyingsing dan bintang fajar terbit. <span id='dcv_1_20' class='dv'>20&#160;</span>Pertama sekali, kamu tahu bahawa tidak ada nubuat dalam Ayat-Ayat Suci yang berasal daripada tafsiran peribadi. <span id='dcv_1_21' class='dv'>21&#160;</span>Hal ini demikian kerana nubuat tidak pernah dihasilkan menurut kehendak manusia, tetapi manusia mengatakan apa yang berasal daripada Tuhan seraya mereka didorong oleh daya aktif-Nya.</p></div></div></text>
<text chap="2"><div class='document bible' dir='ltr'><div id='p8' class='par'><p class='sb'>&#160;<span id='dcv_2_1' class='dc'>2 </span>Pada masa dahulu, ada nabi-nabi palsu yang muncul dalam kalangan umat Tuhan. Begitu juga, guru-guru palsu akan muncul dalam kalangan kamu. Secara diam-diam, mereka akan memperkenalkan kumpulan agama yang membinasakan. Mereka bahkan akan menyangkal tuan mereka yang telah membeli mereka. Dengan demikian mereka mendatangkan kemusnahan yang akan menimpa diri mereka sendiri secara mendadak. <span id='dcv_2_2' class='dv'>2&#160;</span>Banyak orang akan terikut-ikut dengan kelakuan buruk<a href='/zlm/wol/fn/r118/lp-ml/1001061165/3' class='fn'></a> mereka. Akibatnya, haluan kebenaran akan dicela. <span id='dcv_2_3' class='dv'>3&#160;</span>Guru-guru palsu yang tamak ini akan menggunakan kata-kata palsu untuk mengaut keuntungan daripada kamu. Namun, hukuman mereka sudah ditentukan sejak dahulu lagi dan tidak akan ditangguhkan. Ya, mereka pasti akan dibinasakan.</p></div><div id='p9' class='par'><p class='sb'><span id='dcv_2_4' class='dv'>4&#160;</span>Malaikat-malaikat yang berdosa tidak terlepas daripada hukuman Tuhan. Dia melemparkan mereka ke dalam Tartarus<a href='/zlm/wol/fn/r118/lp-ml/1001061165/4' class='fn'></a> dan merantai mereka dalam kegelapan yang pekat untuk menahan mereka sehingga mereka dihakimi. <span id='dcv_2_5' class='dv'>5&#160;</span>Dunia zaman lampau juga tidak terlepas daripada hukuman Tuhan. Dia mendatangkan air bah kepada dunia yang didiami orang jahat, tetapi menyelamatkan Nuh, seorang lelaki yang menyebarkan apa yang benar di mata-Nya, bersama dengan tujuh orang yang lain. <span id='dcv_2_6' class='dv'>6&#160;</span>Tuhan menghukum kota Sodom dan Gomora dengan memusnahkan dua kota itu sehingga menjadi abu. Hal ini menjadi amaran<a href='/zlm/wol/fn/r118/lp-ml/1001061165/5' class='fn'></a> tentang apa yang bakal berlaku kepada orang yang tidak menghormati-Nya. <span id='dcv_2_7' class='dv'>7&#160;</span>Tetapi Dia telah menyelamatkan Lot, seorang lelaki yang baik, yang sangat susah hati kerana orang jahat di situ berkelakuan buruk tanpa rasa malu.<a href='/zlm/wol/fn/r118/lp-ml/1001061165/6' class='fn'></a> <span id='dcv_2_8' class='dv'>8&#160;</span>Lelaki yang baik ini hidup dalam kalangan mereka, dan dia merana hari demi hari kerana melihat dan mendengar perbuatan jahat mereka. <span id='dcv_2_9' class='dv'>9&#160;</span>Maka jelaslah bahawa Yehuwa tahu cara untuk menyelamatkan orang yang mengabdikan diri kepada-Nya daripada cubaan. Dia juga tahu cara untuk menahan orang jahat sehingga hari penghakiman agar mereka dimusnahkan, <span id='dcv_2_10' class='dv'>10&#160;</span>terutamanya mereka yang mencuba untuk menajiskan tubuh orang lain, dan mereka yang memandang hina terhadap orang yang berkuasa.</p></div><div id='p10' class='par'><p class='sb'>Mereka ini sangat berani dan keras kepala. Mereka tidak takut untuk menghina orang yang dimuliakan oleh Tuhan. <span id='dcv_2_11' class='dv'>11&#160;</span>Walaupun malaikat-malaikat lebih kuat dan lebih berkuasa, malaikat-malaikat itu pun tidak menuduh guru-guru palsu itu dengan kata-kata hinaan, kerana malaikat-malaikat itu menghormati Yehuwa. <span id='dcv_2_12' class='dv'>12&#160;</span>Tetapi mereka ini seperti binatang yang tidak berakal, yang bertindak mengikut naluri, dan yang dilahirkan untuk ditangkap dan dibinasakan. Mereka menghina hal-hal yang tidak difahami mereka. Haluan mereka yang memudaratkan akhirnya akan membinasakan mereka. <span id='dcv_2_13' class='dv'>13&#160;</span>Mereka akan menderita kecelakaan sebagai balasan atas haluan mereka yang memudaratkan itu.</p></div><div id='p11' class='par'><p class='sb'>Mereka menganggap bahawa menikmati kemewahan hidup<a href='/zlm/wol/fn/r118/lp-ml/1001061165/7' class='fn'></a> dengan sepuas-puasnya, bahkan pada siang hari, merupakan sesuatu yang menyenangkan. Sambil makan bersama kamu, orang yang merupakan kotoran dan kecacatan ini gemar sekali menyebarkan ajaran palsu. <span id='dcv_2_14' class='dv'>14&#160;</span>Nafsu mereka untuk berzina berkobar-kobar,<a href='/zlm/wol/fn/r118/lp-ml/1001061165/8' class='fn'></a> dan mereka tidak dapat berhenti berbuat dosa. Mereka menggoda orang yang lemah, dan hati mereka sudah terlatih untuk bersikap tamak. Mereka ialah orang yang terkutuk. <span id='dcv_2_15' class='dv'>15&#160;</span>Mereka meninggalkan haluan yang lurus lalu disesatkan. Mereka telah mengikut haluan Bileam anak Beor, yang suka menerima ganjaran daripada perbuatan yang salah. <span id='dcv_2_16' class='dv'>16&#160;</span>Kerana Bileam melanggar hukum, dia telah ditegur. Seekor keldai yang tidak dapat bercakap telah bercakap dengan suara manusia dan menghalang perbuatan gila nabi itu.</p></div><div id='p12' class='par'><p class='sb'><span id='dcv_2_17' class='dv'>17&#160;</span>Guru-guru palsu itu ialah mata air yang kering dan kabus yang ditiup ribut kencang. Kegelapan yang paling pekat telah disediakan untuk mereka. <span id='dcv_2_18' class='dv'>18&#160;</span>Kata-kata mereka kedengarannya hebat tetapi langsung tidak bermakna. Mereka membangkitkan keinginan tubuh yang berdosa dan menggunakan kelakuan yang buruk<a href='/zlm/wol/fn/r118/lp-ml/1001061165/9' class='fn'></a> untuk menggoda orang yang baru sahaja membebaskan diri daripada orang yang berbuat salah. <span id='dcv_2_19' class='dv'>19&#160;</span>Guru-guru palsu itu menjanjikan kebebasan kepada mereka, sedangkan guru-guru palsu itu sendiri diperhamba oleh kejahatan. Hal ini demikian kerana sesiapa yang dikuasai oleh orang lain merupakan hamba kepada orang itu. <span id='dcv_2_20' class='dv'>20&#160;</span>Orang yang memperoleh pengetahuan yang tepat mengenai Tuan dan Penyelamat kita, Yesus Kristus, sudah membebaskan diri daripada kenajisan dunia. Tetapi jika mereka kemudiannya terbabit lagi dan dikuasai kenajisan tersebut, keadaan mereka pada akhirnya menjadi lebih teruk daripada keadaan yang sebelumnya. <span id='dcv_2_21' class='dv'>21&#160;</span>Lebih baik jika mereka tidak memiliki pengetahuan yang tepat tentang haluan yang benar, daripada mengetahuinya tetapi kemudian meninggalkan hukum suci yang telah diterima oleh mereka. <span id='dcv_2_22' class='dv'>22&#160;</span>Pepatah ini tepat menggambarkan apa yang berlaku kepada mereka: “Anjing kembali untuk makan apa yang dimuntahkannya, dan babi yang sudah mandi bergelumang semula dalam lumpur.”</p></div></div></text>
<text chap="3"><div class='document bible' dir='ltr'><div id='p13' class='par'><p class='sb'><span id='dcv_3_1' class='dc'>3 </span>Saudara-saudara yang dikasihi, inilah surat kedua yang aku tulis kepada kamu. Seperti dalam suratku yang pertama, aku ingin membangkitkan daya pemikiran kamu yang tajam dengan memberi kamu peringatan tentang perkara-perkara tertentu. <span id='dcv_3_2' class='dv'>2&#160;</span>Aku berbuat demikian supaya kamu ingat akan kata-kata yang pernah diucapkan<a href='/zlm/wol/fn/r118/lp-ml/1001061165/10' class='fn'></a> oleh nabi-nabi suci dan juga perintah-perintah yang diberikan oleh Tuan dan Penyelamat kita kepada kamu melalui para rasul. <span id='dcv_3_3' class='dv'>3&#160;</span>Mula-mula kamu harus tahu bahawa pada hari-hari terakhir akan muncul orang yang suka memperolok-olokkan hal-hal yang baik. Mereka akan bertindak menurut keinginan sendiri <span id='dcv_3_4' class='dv'>4&#160;</span>dan berkata, “Di manakah kehadirannya yang dijanjikan itu? Sejak nenek moyang kita tidur dalam kematian, segala-galanya masih sama sahaja seperti pada permulaan penciptaan dunia.”</p></div><div id='p14' class='par'><p class='sb'><span id='dcv_3_5' class='dv'>5&#160;</span>Mereka sengaja mengetepikan fakta ini: Sejak dahulu lagi, melalui firman Tuhan, ada langit, dan ada bumi yang keluar daripada air dan berdiri dengan kukuh di tengah-tengah air. <span id='dcv_3_6' class='dv'>6&#160;</span>Dunia zaman itu telah dimusnahkan ketika bumi dibanjiri air. <span id='dcv_3_7' class='dv'>7&#160;</span>Namun melalui firman yang sama, langit dan bumi yang ada sekarang dipelihara untuk dimusnahkan dengan api kelak. Langit dan bumi masih dipelihara sehingga tibanya hari penghakiman dan pembinasaan orang yang tidak menghormati Tuhan.</p></div><div id='p15' class='par'><p class='sb'><span id='dcv_3_8' class='dv'>8&#160;</span>Namun saudara-saudara yang dikasihi, janganlah lupa akan hal ini: Bagi Yehuwa, satu hari adalah seperti seribu tahun dan seribu tahun adalah seperti satu hari. <span id='dcv_3_9' class='dv'>9&#160;</span>Yehuwa tidak berlambat-lambat untuk menunaikan janji-Nya, seperti yang difikirkan oleh sesetengah orang. Sebaliknya, Dia sabar terhadap kamu, kerana Dia tidak ingin seorang pun dibinasakan. Dia ingin agar semua orang berpeluang untuk bertaubat. <span id='dcv_3_10' class='dv'>10&#160;</span>Tetapi hari Yehuwa akan datang seperti pencuri. Pada hari itu, langit akan lenyap dengan bunyi gemuruh, unsur-unsur di langit dan di bumi akan lebur kerana terlalu panas, dan bumi serta segala perbuatan yang dilakukan&#160;di dalamnya akan didedahkan.</p></div><div id='p16' class='par'><p class='sb'><span id='dcv_3_11' class='dv'>11&#160;</span>Memandangkan semua itu akan dimusnahkan dengan cara sedemikian, fikirkanlah bagaimana kamu seharusnya hidup. Kamu seharusnya berkelakuan suci dan melakukan hal-hal yang menunjukkan bahawa kamu mengabdikan diri kepada Tuhan. <span id='dcv_3_12' class='dv'>12&#160;</span>Hendaklah kamu berbuat demikian sementara kamu menantikan dan sentiasa mengingat akan<a href='/zlm/wol/fn/r118/lp-ml/1001061165/11' class='fn'></a> kehadiran hari Yehuwa. Pada hari itu, langit akan lenyap dalam nyala api, dan unsur-unsur di langit dan di bumi akan lebur kerana bahang api yang terlalu panas. <span id='dcv_3_13' class='dv'>13&#160;</span>Tetapi kita menantikan apa yang sudah dijanjikan Tuhan, iaitu langit baru dan bumi baru. Di situ perkara-perkara yang baik akan berkekalan.</p></div><div id='p17' class='par'><p class='sb'><span id='dcv_3_14' class='dv'>14&#160;</span>Oleh itu, saudara-saudara yang dikasihi, memandangkan kamu menantikan perkara-perkara itu, berusahalah sebaik-baiknya supaya pada akhirnya Dia mendapati kamu murni, tidak bercacat cela, dan dalam keadaan damai. <span id='dcv_3_15' class='dv'>15&#160;</span>Anggaplah kesabaran Tuan kita sebagai peluang untuk diselamatkan. Paulus, saudara yang kita kasihi, telah menulis tentang hal-hal itu dalam suratnya kepada kamu berdasarkan kebijaksanaan yang diberikan kepadanya. <span id='dcv_3_16' class='dv'>16&#160;</span>Dalam semua suratnya, dia sudah menulis tentang hal-hal itu. Namun, ada beberapa hal dalam suratnya yang sukar difahami. Orang yang kurang berpengetahuan dan tidak mempunyai kepercayaan yang teguh telah memutarbelitkan hal-hal itu sebagaimana mereka juga memutarbelitkan bahagian-bahagian lain daripada Ayat-Ayat Suci. Akibatnya mereka mendatangkan kebinasaan ke atas diri mereka sendiri.</p></div><div id='p18' class='par'><p class='sb'><span id='dcv_3_17' class='dv'>17&#160;</span>Saudara-saudara yang dikasihi, memandangkan awal-awal lagi kamu sudah mengetahui hal ini, berwaspadalah supaya kamu tidak disesatkan bersama mereka oleh dusta orang jahat lalu tidak lagi berdiri dengan teguh. <span id='dcv_3_18' class='dv'>18&#160;</span>Berusahalah untuk menerima lebih banyak kebaikan hati yang unggul dan pengetahuan tentang Tuan dan Penyelamat kita, Yesus Kristus. Semoga dia dimuliakan sekarang dan selama-lamanya. Amin.</p></div></div></text>
</bible>
