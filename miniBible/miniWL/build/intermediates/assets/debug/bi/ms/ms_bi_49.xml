<?xml version="1.0" encoding="UTF-8"?><bible><text chap="1"><div class='document bible' dir='ltr'><div id='p1' class='par'><p class='sb'><span id='dcv_1_1' class='dc'>1 </span>Paulus, yang menjadi rasul Kristus Yesus menurut kehendak Tuhan, menulis surat ini kepada umat suci di Efesus yang setia dan yang hidup bersatu dengan Kristus Yesus:</p></div><div id='p2' class='par'><p class='sb'><span id='dcv_1_2' class='dv'>2&#160;</span>Semoga kamu semua dikurniai kebaikan hati yang unggul dan kedamaian daripada Tuhan, Bapa kita, dan Tuan Yesus Kristus.</p></div><div id='p3' class='par'><p class='sb'><span id='dcv_1_3' class='dv'>3&#160;</span>Terpujilah Tuhan dan Bapa kepada Tuan Yesus Kristus. Oleh sebab kita hidup bersatu dengan Kristus, Dia telah memberkati kita dengan segala berkat rohani di syurga. <span id='dcv_1_4' class='dv'>4&#160;</span>Sebelum dunia diasaskan,<a class='fn'></a> Tuhan telah memilih kita untuk hidup bersatu dengannya,<a class='fn'></a> supaya kita menunjukkan kasih, menjadi suci, dan tidak bercacat cela di hadapan-Nya. <span id='dcv_1_5' class='dv'>5&#160;</span>Menurut apa yang diperkenankan dan dikehendaki-Nya, Tuhan telah menentukan terlebih dahulu bahawa kita akan dijadikan anak angkat-Nya melalui Yesus Kristus. <span id='dcv_1_6' class='dv'>6&#160;</span>Dengan demikian, Dia akan dipuji atas kebaikan hati-Nya yang unggul dan mulia, yang dicurahkan-Nya ke atas kita melalui Anak yang dikasihi-Nya. <span id='dcv_1_7' class='dv'>7&#160;</span>Melalui Anak-Nya, kita ditebus dan dibebaskan. Ya, melalui darahnya, dosa kita diampunkan. Betapa agungnya kebaikan hati Tuhan!</p></div><div id='p4' class='par'><p class='sb'><span id='dcv_1_8' class='dv'>8&#160;</span>Tuhan telah mencurahkan kebaikan hati yang unggul ke atas kita dengan memberi kita segala kebijaksanaan dan pengertian. <span id='dcv_1_9' class='dv'>9&#160;</span>Dia telah menyingkapkan rahsia suci tentang kehendak-Nya kepada kita. Rahsia suci ini selaras dengan apa yang diperkenankan-Nya, dan selaras dengan tujuan-Nya <span id='dcv_1_10' class='dv'>10&#160;</span>untuk melaksanakan sebuah pentadbiran apabila jangka masa yang ditetapkan-Nya tamat. Dengan ini, segala sesuatu, baik perkara di syurga mahupun perkara di bumi, dikumpulkan dan ditundukkan kepada Kristus. Ya, segala sesuatu akan dikumpulkan dan ditundukkan kepadanya. <span id='dcv_1_11' class='dv'>11&#160;</span>Tuhan melaksanakan segala sesuatu mengikut kehendak-Nya. Awal-awal lagi, Dia telah memilih kami untuk hidup bersatu dengan Kristus dan melantik kami sebagai pewaris menurut tujuan-Nya, <span id='dcv_1_12' class='dv'>12&#160;</span>supaya pujian dan kemuliaan diberikan kepada-Nya melalui kami, iaitu orang yang pertama sekali berharap kepada Kristus. <span id='dcv_1_13' class='dv'>13&#160;</span>Namun, kamu juga berharap kepadanya setelah kamu mendengar ajaran benar, iaitu berita baik tentang penyelamatan kamu. Selepas kamu percaya, Tuhan telah memeterai kamu melalui Kristus dengan menggunakan daya aktif yang dijanjikan-Nya itu. <span id='dcv_1_14' class='dv'>14&#160;</span>Daya aktif itu merupakan jaminan<a class='fn'></a> bahawa kita akan menerima warisan yang dijanjikan-Nya. Tuhan berbuat demikian agar umat-Nya dibebaskan melalui tebusan, dan agar Dia dipuji dan dimuliakan.</p></div><div id='p5' class='par'><p class='sb'><span id='dcv_1_15' class='dv'>15&#160;</span>Oleh sebab itu, sejak aku mendengar tentang iman kamu terhadap Tuan Yesus dan kasih yang kamu perlihatkan terhadap semua umat suci Tuhan, <span id='dcv_1_16' class='dv'>16&#160;</span>aku tidak henti-henti mengucapkan syukur untuk kamu. Semasa berdoa, aku sentiasa menyebut kamu <span id='dcv_1_17' class='dv'>17&#160;</span>dan memohon agar Bapa yang mulia, iaitu Tuhan kepada Tuan Yesus Kristus, memberi kamu daya aktif-Nya semasa kamu menimba pengetahuan yang tepat tentang-Nya. Dengan ini, kamu akan menjadi bijaksana dan dapat memahami perkara-perkara yang disingkapkan oleh-Nya. <span id='dcv_1_18' class='dv'>18&#160;</span>Dia telah membuka mata hati kamu, supaya kamu mengetahui harapan yang diberikan-Nya kepada kamu, supaya kamu mengetahui betapa mulianya kekayaan rohani yang telah disediakan-Nya sebagai warisan untuk umat suci-Nya, <span id='dcv_1_19' class='dv'>19&#160;</span>dan supaya kamu mengetahui betapa unggulnya dan betapa hebatnya kuasa yang ditunjukkan-Nya kepada kita, iaitu orang yang percaya kepada Kristus. Kuasa dan kekuatan-Nya yang hebat kelihatan <span id='dcv_1_20' class='dv'>20&#160;</span>apabila Dia membangkitkan Kristus daripada kematian dan memberinya tempat duduk di sebelah kanan-Nya di syurga. <span id='dcv_1_21' class='dv'>21&#160;</span>Kedudukan Kristus jauh lebih tinggi daripada setiap kerajaan, penguasa, pemerintah, pemimpin, dan nama, baik dalam sistem dunia ini<a class='fn'></a> mahupun dalam sistem dunia yang akan datang. <span id='dcv_1_22' class='dv'>22&#160;</span>Tuhan telah menundukkan segala sesuatu di bawah kaki Kristus dan melantiknya sebagai kepala ke atas segala sesuatu yang berkaitan dengan sidang. <span id='dcv_1_23' class='dv'>23&#160;</span>Sidang itu tubuh Kristus dan dipenuhi dengan sifat-sifat Kristus, iaitu dia yang memenuhi segala sesuatu dalam segala cara.</p></div></div></text>
<text chap="2"><div class='document bible' dir='ltr'><div id='p6' class='par'><p class='sb'><span id='dcv_2_1' class='dc'>2 </span>Tuhan telah menghidupkan kamu walaupun kamu sudah mati kerana dosa dan kesalahan kamu. <span id='dcv_2_2' class='dv'>2&#160;</span>Suatu ketika dahulu, kamu berjalan mengikut sistem<a class='fn'></a> dunia ini dan mengikut pemerintah yang berkuasa ke atas udara, iaitu kecenderungan mental<a class='fn'></a> yang sedang menguasai orang yang tidak patuh. <span id='dcv_2_3' class='dv'>3&#160;</span>Sebenarnya kita semua pernah hidup menurut keinginan tubuh yang berdosa dan melakukan hal-hal berdosa yang diingini tubuh dan fikiran kita. Seperti orang lain, kita merupakan anak-anak yang membangkitkan kemurkaan Tuhan sejak lahir. <span id='dcv_2_4' class='dv'>4&#160;</span>Tetapi Tuhan yang berlimpah-limpah dengan belas kasihan telah menunjukkan kasih-Nya yang mendalam terhadap kita <span id='dcv_2_5' class='dv'>5&#160;</span>dengan menghidupkan kita bersama Kristus, walaupun kita sudah mati kerana dosa. Kamu diselamatkan melalui kebaikan hati yang unggul. <span id='dcv_2_6' class='dv'>6&#160;</span>Memandangkan kita hidup bersatu dengan Kristus Yesus, Tuhan telah menghidupkan kita bersamanya dan memberi kita tempat duduk di syurga bersamanya. <span id='dcv_2_7' class='dv'>7&#160;</span>Dengan demikian, dalam sistem dunia yang akan datang,<a class='fn'></a> kebaikan hati Tuhan yang tidak terhingga dinyatakan melalui hal-hal baik yang akan dilakukan-Nya bagi kita yang hidup bersatu dengan Kristus Yesus.</p></div><div id='p7' class='par'><p class='sb'><span id='dcv_2_8' class='dv'>8&#160;</span>Melalui kebaikan hati Tuhan yang unggul, kamu telah diselamatkan kerana kamu beriman. Penyelamatan itu bukan hasil usaha kamu sendiri, tetapi merupakan kurniaan Tuhan. <span id='dcv_2_9' class='dv'>9&#160;</span>Penyelamatan itu bukan hasil perbuatan kamu. Oleh itu, tidak ada seorang pun yang mempunyai alasan untuk bercakap besar. <span id='dcv_2_10' class='dv'>10&#160;</span>Kita ciptaan Tuhan, dan kita diciptakan supaya kita hidup bersatu dengan Kristus Yesus untuk melakukan perbuatan yang baik, yang sudah ditetapkan Tuhan terlebih dahulu untuk kita lakukan.</p></div><div id='p8' class='par'><p class='sb'><span id='dcv_2_11' class='dv'>11&#160;</span>Oleh itu, ingatlah bahawa pada suatu ketika dahulu, sebagai orang daripada keturunan bangsa-bangsa lain, kamu dipanggil “orang yang tidak bersunat” oleh “orang yang bersunat,” iaitu mereka yang disunat oleh manusia. <span id='dcv_2_12' class='dv'>12&#160;</span>Pada masa itu, kamu tidak mengenal Kristus. Kamu terasing daripada bangsa Israel. Kamu tidak mempunyai bahagian dalam perjanjian-perjanjian yang dibuat berdasarkan janji Tuhan. Kamu hidup di dunia ini tanpa harapan dan tanpa Tuhan. <span id='dcv_2_13' class='dv'>13&#160;</span>Namun sekarang, kerana kamu hidup bersatu dengan Kristus Yesus, kamu yang dahulunya jauh daripada Tuhan dapat mendekati Tuhan melalui darah Kristus. <span id='dcv_2_14' class='dv'>14&#160;</span>Kristuslah yang membawa kedamaian untuk kita. Dia telah menyatukan dua kumpulan itu dan merobohkan tembok yang memisahkan mereka. <span id='dcv_2_15' class='dv'>15&#160;</span>Dia telah mengorbankan tubuhnya untuk melenyapkan punca permusuhan antara dua kumpulan itu, iaitu Hukum yang mengandungi perintah-perintah. Dengan berbuat demikian, dia mendatangkan kedamaian dan menjadikan dua kumpulan itu hidup bersatu dengannya sebagai insan baru. <span id='dcv_2_16' class='dv'>16&#160;</span>Melalui tiang seksaan,<a class='fn'></a> Kristus menjadikan dua kumpulan itu satu tubuh dan membantu mereka berbaik semula dengan Tuhan. Melalui kematiannya, dia telah melenyapkan permusuhan mereka. <span id='dcv_2_17' class='dv'>17&#160;</span>Dia telah datang dan mengisytiharkan berita baik tentang kedamaian kepada kamu yang jauh daripada Tuhan, dan kepada orang yang dekat dengan Tuhan. <span id='dcv_2_18' class='dv'>18&#160;</span>Melalui dia, kita semua, iaitu orang daripada kedua-dua kumpulan itu, dapat menghadap Bapa kita tanpa halangan kerana kita semua menerima daya aktif yang sama.</p></div><div id='p9' class='par'><p class='sb'><span id='dcv_2_19' class='dv'>19&#160;</span>Oleh itu kamu bukan lagi orang asing. Kamu memegang kerakyatan yang juga dimiliki umat suci Tuhan, dan kamu ialah anggota keluarga Tuhan. <span id='dcv_2_20' class='dv'>20&#160;</span>Kamu telah dibina seperti sebuah bangunan. Para rasul dan para nabi ialah asasnya, manakala Kristus Yesus ialah batu asas yang utama. <span id='dcv_2_21' class='dv'>21&#160;</span>Seluruh bangunan itu, yang bersatu dengan Kristus dan yang semua bahagiannya dipersatukan dengan erat, sedang bertambah besar sehingga menjadi rumah suci bagi Yehuwa. <span id='dcv_2_22' class='dv'>22&#160;</span>Oleh sebab kamu hidup bersatu dengan Kristus, kamu juga dibina bersama-sama orang lain untuk menjadi sebuah tempat yang didiami Tuhan menerusi daya aktif-Nya.</p></div></div></text>
<text chap="3"><div class='document bible' dir='ltr'><div id='p10' class='par'><p class='sb'><span id='dcv_3_1' class='dc'>3 </span>Aku, Paulus, dipenjarakan demi Kristus Yesus dan demi kamu semua yang berasal daripada bangsa-bangsa lain. <span id='dcv_3_2' class='dv'>2&#160;</span>Tentu kamu sudah mendengar bahawa aku telah diberikan tanggungjawab sebagai pengurus rumah tangga, supaya aku menolong kamu meraih manfaat daripada kebaikan hati Tuhan yang unggul. <span id='dcv_3_3' class='dv'>3&#160;</span>Sebelum ini aku telah menulis secara singkat bahawa suatu rahsia suci telah disingkapkan kepadaku. <span id='dcv_3_4' class='dv'>4&#160;</span>Maka apabila kamu membaca surat ini, kamu akan tahu bahawa aku memahami rahsia suci tentang Kristus. <span id='dcv_3_5' class='dv'>5&#160;</span>Rahsia ini tidak dinyatakan kepada generasi-generasi yang lampau, sebagaimana hal itu sekarang disingkapkan oleh Tuhan melalui daya aktif-Nya kepada para rasul dan para nabi-Nya yang suci. <span id='dcv_3_6' class='dv'>6&#160;</span>Inilah rahsia itu: Melalui berita baik, orang daripada bangsa-bangsa lain yang hidup bersatu dengan Kristus Yesus akan mewarisi apa yang diwarisi Kristus, menjadi anggota-anggota dalam tubuh yang sama, dan menerima janji yang sama seperti yang dijanjikan oleh Tuhan kepada kami. <span id='dcv_3_7' class='dv'>7&#160;</span>Aku menjadi hamba kepada rahsia suci ini kerana kebaikan hati Tuhan yang unggul. Dia memberi aku kurniaan percuma ini melalui kuasa-Nya.</p></div><div id='p11' class='par'><p class='sb'><span id='dcv_3_8' class='dv'>8&#160;</span>Aku lebih kecil daripada orang yang paling berkedudukan rendah dalam kalangan semua umat suci. Namun kebaikan hati Tuhan yang unggul diberikan kepadaku, agar aku mengisytiharkan berita baik tentang kekayaan Kristus yang tidak terhingga kepada bangsa-bangsa lain, <span id='dcv_3_9' class='dv'>9&#160;</span>dan agar aku membantu semua orang melihat pentadbiran yang berkaitan dengan rahsia suci ini. Sejak masa lampau, rahsia suci ini disembunyikan oleh Tuhan yang menciptakan segala sesuatu. <span id='dcv_3_10' class='dv'>10&#160;</span>Maka melalui sidang, kerajaan-kerajaan dan penguasa-penguasa di syurga dapat mengetahui kebijaksanaan Tuhan yang kini dinyatakan dalam pelbagai cara. <span id='dcv_3_11' class='dv'>11&#160;</span>Hal ini selaras dengan tujuan kekal yang ditentukan oleh-Nya sehubungan dengan Kristus Yesus, Tuan kita. <span id='dcv_3_12' class='dv'>12&#160;</span>Melalui iman kita kepadanya, kita dapat bercakap dengan berani<a class='fn'></a> dan dapat menghadap Tuhan dengan yakin dan tanpa halangan. <span id='dcv_3_13' class='dv'>13&#160;</span>Oleh itu, janganlah kamu berputus asa disebabkan kesengsaraan yang aku alami demi kamu, kerana kesengsaraanku akan membawa kemuliaan bagi kamu semua.</p></div><div id='p12' class='par'><p class='sb'><span id='dcv_3_14' class='dv'>14&#160;</span>Itulah sebabnya aku berlutut di hadapan Bapa. <span id='dcv_3_15' class='dv'>15&#160;</span>Setiap keluarga, baik di syurga mahupun di bumi, menerima nama masing-masing daripada-Nya. <span id='dcv_3_16' class='dv'>16&#160;</span>Aku berdoa agar Tuhan yang berlimpah-limpah dengan kemuliaan menguatkan hati dan fikiran kamu dengan kuasa daripada daya aktif-Nya. <span id='dcv_3_17' class='dv'>17&#160;</span>Aku juga berdoa agar melalui iman kamu, Kristus dan kasih yang harus kamu miliki tinggal di dalam hati kamu. Semoga kamu berakar umbi dan bertapak pada asas yang kukuh, <span id='dcv_3_18' class='dv'>18&#160;</span>supaya kamu bersama semua umat suci dapat memahami dengan sepenuhnya betapa lebarnya, betapa panjangnya, betapa tingginya, dan betapa dalamnya perkara-perkara yang berkaitan dengan Tuhan. <span id='dcv_3_19' class='dv'>19&#160;</span>Kamu juga dapat mengenal kasih Kristus yang lebih unggul daripada pengetahuan. Dengan demikian, kamu dapat dipenuhi dengan segala sifat Tuhan yang dianugerahkan oleh-Nya.</p></div><div id='p13' class='par'><p class='sb'><span id='dcv_3_20' class='dv'>20&#160;</span>Melalui kuasa-Nya yang bekerja dalam diri kita, Tuhan dapat melakukan jauh lebih banyak daripada apa yang kita minta atau fikirkan. <span id='dcv_3_21' class='dv'>21&#160;</span>Semoga Dia diberikan kemuliaan dari generasi ke generasi untuk selama-lamanya melalui sidang dan melalui Kristus Yesus. Amin.</p></div></div></text>
<text chap="4"><div class='document bible' dir='ltr'><div id='p14' class='par'><p class='sb'><span id='dcv_4_1' class='dc'>4 </span>Oleh itu, aku, yang dipenjarakan demi Tuan kita, merayu kamu: Hendaklah jalan hidup kamu sesuai dengan jalan hidup orang yang dipanggil oleh Tuhan. <span id='dcv_4_2' class='dv'>2&#160;</span>Hendaklah kamu sentiasa rendah hati, lemah lembut, dan sabar. Biarlah kasih mendorong kamu untuk bersabar terhadap satu sama lain, <span id='dcv_4_3' class='dv'>3&#160;</span>dan hendaklah kamu berusaha sebaik-baiknya untuk hidup damai, supaya perpaduan yang dikurniakan oleh daya aktif Tuhan tetap terpelihara. <span id='dcv_4_4' class='dv'>4&#160;</span>Hanya ada satu tubuh dan hanya ada satu daya aktif, begitu juga kamu dipanggil oleh Tuhan untuk satu harapan. <span id='dcv_4_5' class='dv'>5&#160;</span>Hanya ada satu Tuan, satu kepercayaan, satu pembaptisan, <span id='dcv_4_6' class='dv'>6&#160;</span>dan satu Tuhan, yang merupakan Bapa kepada semua orang. Dia berkuasa ke atas semua orang, bertindak melalui semua orang, dan kuasa-Nya bekerja dalam semua orang.</p></div><div id='p15' class='par'><p class='sb'><span id='dcv_4_7' class='dv'>7&#160;</span>Kita masing-masing dikurniai kebaikan hati yang unggul. Hal ini kelihatan daripada cara Kristus membahagikan kurniaan percuma tersebut kepada kita. <span id='dcv_4_8' class='dv'>8&#160;</span>Ada tertulis, “Ketika dia naik ke tempat yang tinggi, dia membawa tawanan-tawanan. Dia memberikan kurnia berupa manusia.” <span id='dcv_4_9' class='dv'>9&#160;</span>Tidakkah ungkapan “dia naik” menunjukkan bahawa dia juga pernah turun ke tempat yang rendah, iaitu ke bumi? <span id='dcv_4_10' class='dv'>10&#160;</span>Dia yang turun itu juga merupakan dia yang naik ke tempat yang jauh lebih tinggi daripada segala langit. Dia naik ke situ supaya dia dapat memenuhi segala sesuatu dalam semua cara.</p></div><div id='p16' class='par'><p class='sb'><span id='dcv_4_11' class='dv'>11&#160;</span>Dia mengurniakan sesetengah orang sebagai rasul, sesetengah orang sebagai nabi, sesetengah orang sebagai penginjil,<a class='fn'></a> dan sesetengah orang sebagai gembala dan guru. <span id='dcv_4_12' class='dv'>12&#160;</span>Dia berbuat demikian untuk membetulkan haluan<a class='fn'></a> umat suci Tuhan, untuk berkhidmat kepada orang lain, dan untuk menguatkan tubuh Kristus, <span id='dcv_4_13' class='dv'>13&#160;</span>sehingga kita semua mencapai kesatuan dari segi kepercayaan dan pengetahuan yang tepat tentang Anak Tuhan. Dengan ini, kita dapat menjadi orang yang matang dan mencapai tahap kematangan Kristus. <span id='dcv_4_14' class='dv'>14&#160;</span>Oleh itu, kita tidak patut menjadi seperti kanak-kanak lagi, yang diperdaya oleh pelbagai helah, tipu muslihat, dan ajaran palsu orang licik, sehingga kita terumbang-ambing seperti perahu yang dipukul ombak dan ditiup angin ke sana sini. <span id='dcv_4_15' class='dv'>15&#160;</span>Kita harus bercakap benar dan menunjukkan kasih, supaya kita menjadi matang dalam segala hal dan menjadi seperti Kristus, iaitu kepala kita. <span id='dcv_4_16' class='dv'>16&#160;</span>Melaluinya, semua bahagian tubuh tersusun rapi dan bekerjasama melalui setiap sendi yang memberikan sokongan. Apabila setiap anggota tubuh memainkan peranannya dengan baik, hal ini akan menyumbang kepada pertumbuhan tubuh supaya tubuh itu terus menjadi kuat dalam kasih.</p></div><div id='p17' class='par'><p class='sb'><span id='dcv_4_17' class='dv'>17&#160;</span>Oleh itu, atas nama Tuan kita, aku berkata kepada kamu dan menggesa kamu: Jangan lagi hidup seperti orang duniawi, yang hidup menurut fikiran yang sia-sia. <span id='dcv_4_18' class='dv'>18&#160;</span>Fikiran mereka diselubungi kegelapan dan mereka terasing daripada kehidupan yang datang daripada Tuhan, kerana mereka enggan mengenal Tuhan dan kerana hati mereka sudah tidak peka. <span id='dcv_4_19' class='dv'>19&#160;</span>Mereka tidak lagi peduli tentang piawaian moral dan menjerumuskan diri ke dalam kelakuan yang buruk.<a class='fn'></a> Mereka mengamalkan pelbagai jenis kenajisan tanpa rasa puas.</p></div><div id='p18' class='par'><p class='sb'><span id='dcv_4_20' class='dv'>20&#160;</span>Namun, kamu sudah belajar bahawa Kristus bukan seperti itu, <span id='dcv_4_21' class='dv'>21&#160;</span>kecuali kamu tidak mendengarnya dengan baik semasa kebenaran yang diajarkan oleh Yesus disampaikan kepada kamu. <span id='dcv_4_22' class='dv'>22&#160;</span>Kamu diajar supaya menanggalkan keperibadian lama yang dibentuk menurut kelakuan kamu dahulu, dan yang sedang dirosakkan oleh keinginan yang menyesatkan. <span id='dcv_4_23' class='dv'>23&#160;</span>Hendaklah kamu terus membaharui cara kamu berfikir, <span id='dcv_4_24' class='dv'>24&#160;</span>dan hendaklah kamu mengenakan keperibadian baru yang diciptakan menurut kehendak Tuhan, dan yang selaras dengan apa yang benar dan setia.</p></div><div id='p19' class='par'><p class='sb'><span id='dcv_4_25' class='dv'>25&#160;</span>Oleh itu, memandangkan kamu sudah membuang segala dusta, hendaklah kamu masing-masing bercakap benar kepada orang lain, kerana kita semua ialah anggota satu tubuh. <span id='dcv_4_26' class='dv'>26&#160;</span>Jika kamu marah, janganlah berdosa. Janganlah membiarkan kemarahan kamu berlanjutan sampai matahari terbenam, <span id='dcv_4_27' class='dv'>27&#160;</span>dan janganlah berikan peluang kepada Iblis. <span id='dcv_4_28' class='dv'>28&#160;</span>Orang yang mencuri haruslah berhenti mencuri. Dia harus bekerja dengan rajin dan melakukan kerja yang baik dengan tangannya, supaya dia dapat memberikan sesuatu kepada orang yang berkekurangan. <span id='dcv_4_29' class='dv'>29&#160;</span>Janganlah biarkan kata-kata yang busuk keluar daripada mulut kamu. Sebaliknya, menurut keadaan dan masa, ucapkanlah kata-kata baik yang dapat menguatkan orang, supaya orang yang mendengar akan mendapat manfaat. <span id='dcv_4_30' class='dv'>30&#160;</span>Selain itu, janganlah menyedihkan daya aktif Tuhan. Kamu telah dimeterai melalui daya aktif ini supaya kamu ditebus dan dibebaskan pada hari pembebasan.</p></div><div id='p20' class='par'><p class='sb'><span id='dcv_4_31' class='dv'>31&#160;</span>Buangkanlah segala rasa dendam yang membara, kemarahan, perasaan berang, jeritan, kata-kata hinaan, dan segala kejahatan. <span id='dcv_4_32' class='dv'>32&#160;</span>Tunjukkanlah kebaikan hati kepada satu sama lain, dan tunjukkanlah belas kasihan. Ampunilah satu sama lain dengan rela hati sebagaimana Tuhan juga mengampuni kamu dengan rela hati melalui Kristus.</p></div></div></text>
<text chap="5"><div class='document bible' dir='ltr'><div id='p21' class='par'><p class='sb'><span id='dcv_5_1' class='dc'>5 </span>Maka ikutlah teladan Tuhan sebagai anak-anak yang dikasihi-Nya. <span id='dcv_5_2' class='dv'>2&#160;</span>Hendaklah hidup kamu sentiasa disertai kasih, sepertimana Kristus mengasihi kita<a class='fn'></a> dan menyerahkan dirinya bagi kita<a class='fn'></a> sebagai suatu persembahan dan korban yang berbau harum kepada Tuhan.</p></div><div id='p22' class='par'><p class='sb'><span id='dcv_5_3' class='dv'>3&#160;</span>Jangan ada sesiapa pun dalam kalangan kamu yang menyebut tentang perbuatan seks yang tidak bermoral,<a class='fn'></a> ketamakan, atau setiap jenis kenajisan. Hal ini demikian kerana semua itu tidak wajar bagi orang yang suci. <span id='dcv_5_4' class='dv'>4&#160;</span>Selain itu, janganlah menyebut tentang kelakuan yang memalukan, perkara yang bodoh, atau jenaka yang lucah, iaitu hal-hal yang tidak senonoh. Sebaliknya, kamu harus mengucapkan syukur kepada Tuhan. <span id='dcv_5_5' class='dv'>5&#160;</span>Kamu sendiri tahu dan sedar bahawa orang yang melakukan perbuatan seks yang tidak bermoral,<a class='fn'></a> orang yang melakukan perkara-perkara yang najis, atau orang yang tamak, iaitu orang yang menyembah berhala, tidak akan mewarisi apa-apa dalam Kerajaan Kristus dan Tuhan.</p></div><div id='p23' class='par'><p class='sb'><span id='dcv_5_6' class='dv'>6&#160;</span>Janganlah biarkan sesiapa pun menipu kamu dengan kata-kata kosong, kerana hal-hal inilah yang menimbulkan kemurkaan Tuhan terhadap orang yang ingkar. <span id='dcv_5_7' class='dv'>7&#160;</span>Maka janganlah kamu ada apa-apa hubungan dengan mereka. <span id='dcv_5_8' class='dv'>8&#160;</span>Dahulu kamu pernah hidup dalam kegelapan, tetapi sekarang kamu hidup dalam cahaya kerana kamu bersatu dengan Tuan kita. Maka, teruslah hidup sebagai anak-anak cahaya, <span id='dcv_5_9' class='dv'>9&#160;</span>kerana buah yang dihasilkan oleh cahaya terdiri daripada segala yang baik, yang adil, dan yang benar. <span id='dcv_5_10' class='dv'>10&#160;</span>Teruslah mengenal pasti perkara-perkara yang diperkenankan Tuan kita. <span id='dcv_5_11' class='dv'>11&#160;</span>Jangan lagi ikut serta dalam kerja yang tidak berguna, dan yang berkaitan dengan kegelapan. Sebaliknya, kamu harus mendedahkan perkara-perkara itu. <span id='dcv_5_12' class='dv'>12&#160;</span>Hal ini demikian kerana perkara-perkara yang dilakukan oleh mereka dengan diam-diam itu begitu memalukan sehingga tidak dapat disebut. <span id='dcv_5_13' class='dv'>13&#160;</span>Segala perkara didedahkan<a class='fn'></a> oleh cahaya. Dengan itu segala perkara yang didedahkan menjadi cahaya. <span id='dcv_5_14' class='dv'>14&#160;</span>Maka ada tertulis, “Bangunlah, hai kamu yang sedang tidur. Bangkitlah daripada kematian dan Kristus akan menyinarimu.”</p></div><div id='p24' class='par'><p class='sb'><span id='dcv_5_15' class='dv'>15&#160;</span>Oleh itu, perhatikanlah kelakuan kamu dengan teliti. Janganlah hidup sebagai orang yang bodoh, sebaliknya hiduplah sebagai orang yang bijak. <span id='dcv_5_16' class='dv'>16&#160;</span>Gunakanlah masa kamu dengan sebaik-baiknya<a class='fn'></a> kerana kita hidup pada hari-hari yang jahat. <span id='dcv_5_17' class='dv'>17&#160;</span>Oleh sebab itu, jangan lagi bersikap tidak munasabah, tetapi hendaklah kamu terus memahami kehendak Yehuwa. <span id='dcv_5_18' class='dv'>18&#160;</span>Selain itu, janganlah kamu menjadi mabuk kerana wain, kerana hal itu akan membawa kepada kehidupan yang tidak bermoral. Sebaliknya, hendaklah kamu sentiasa dipenuhi dengan daya aktif Tuhan. <span id='dcv_5_19' class='dv'>19&#160;</span>Semasa bercakap kepada satu sama lain,<a class='fn'></a> hendaklah percakapan kamu disertai mazmur, puji-pujian kepada Tuhan, dan lagu rohani. Nyanyikanlah pujian kepada Yehuwa dari lubuk hati kamu. <span id='dcv_5_20' class='dv'>20&#160;</span>Dalam segala hal pun, hendaklah kamu sentiasa mengucapkan syukur kepada Tuhan dan Bapa kita melalui nama Tuan kita, Yesus Kristus.</p></div><div id='p25' class='par'><p class='sb'><span id='dcv_5_21' class='dv'>21&#160;</span>Hendaklah rasa takut akan Kristus mendorong kamu untuk taat kepada satu sama lain. <span id='dcv_5_22' class='dv'>22&#160;</span>Isteri haruslah taat kepada suami sebagaimana mereka taat kepada Tuan kita. <span id='dcv_5_23' class='dv'>23&#160;</span>Hal ini demikian kerana suami ialah kepala isteri sebagaimana Kristus ialah kepala sidang. Sidang ialah tubuh Kristus, dan Kristus ialah penyelamat tubuh ini. <span id='dcv_5_24' class='dv'>24&#160;</span>Sebagaimana sidang taat kepada Kristus, isteri juga harus taat kepada suami dalam segala hal. <span id='dcv_5_25' class='dv'>25&#160;</span>Hai para suami, teruslah mengasihi isteri kamu, sebagaimana Kristus mengasihi sidang dan menyerahkan dirinya untuk sidang. <span id='dcv_5_26' class='dv'>26&#160;</span>Dia berbuat demikian supaya dia dapat menyucikan sidang dan membersihkannya dengan air, iaitu firman Tuhan. <span id='dcv_5_27' class='dv'>27&#160;</span>Dengan itu, sidang menjadi indah dan suci di matanya, tanpa sebarang noda, kedut, atau cacat cela.</p></div><div id='p26' class='par'><p class='sb'><span id='dcv_5_28' class='dv'>28&#160;</span>Begitu juga, suami harus mengasihi isteri seperti mengasihi tubuh sendiri. Seorang lelaki yang mengasihi isterinya juga mengasihi diri sendiri. <span id='dcv_5_29' class='dv'>29&#160;</span>Tidak seorang pun pernah membenci tubuhnya sendiri. Sebaliknya, dia memelihara dan menyayanginya, sebagaimana yang dilakukan oleh Kristus terhadap sidang. <span id='dcv_5_30' class='dv'>30&#160;</span>Hal ini demikian kerana kita anggota tubuh Kristus. <span id='dcv_5_31' class='dv'>31&#160;</span>“Itulah sebabnya seorang lelaki akan meninggalkan ibu bapanya dan tinggal bersama<a class='fn'></a> isterinya, lalu mereka berdua akan menjadi satu.” <span id='dcv_5_32' class='dv'>32&#160;</span>Rahsia suci ini sangat penting. Aku sedang bercakap tentang Kristus dan sidang. <span id='dcv_5_33' class='dv'>33&#160;</span>Namun, setiap suami dalam kalangan kamu mesti mengasihi isterinya sebagaimana dia mengasihi dirinya sendiri, dan isteri pula harus menghormati suaminya dengan mendalam.</p></div></div></text>
<text chap="6"><div class='document bible' dir='ltr'><div id='p27' class='par'><p class='sb'><span id='dcv_6_1' class='dc'>6 </span>Hai anak-anak, selaras dengan kehendak Tuan, patuhilah ibu bapa kamu kerana hal ini benar di mata-Nya. <span id='dcv_6_2' class='dv'>2&#160;</span>“Hormatilah ibu bapa kamu.” Inilah perintah pertama yang disertai janji: <span id='dcv_6_3' class='dv'>3&#160;</span>“Supaya kamu hidup sejahtera dan berumur panjang di bumi.” <span id='dcv_6_4' class='dv'>4&#160;</span>Hai bapa-bapa, janganlah membuat anak-anak kamu marah. Sebaliknya, teruslah besarkan mereka dengan disiplin dan nasihat<a class='fn'></a> daripada Yehuwa.</p></div><div id='p28' class='par'><p class='sb'><span id='dcv_6_5' class='dv'>5&#160;</span>Hai hamba-hamba, patuhilah tuan kamu di bumi dengan hati yang ikhlas disertai rasa takut dan hormat yang mendalam, sebagaimana kamu patuh kepada Kristus. <span id='dcv_6_6' class='dv'>6&#160;</span>Janganlah berbuat demikian hanya semasa kamu diawasi, semata-mata untuk menyenangkan hati manusia. Sebaliknya sebagai hamba Kristus, kamu harus melakukan kehendak Tuhan dengan sepenuh jiwa. <span id='dcv_6_7' class='dv'>7&#160;</span>Berkhidmatlah kepada tuan kamu dengan rela hati, seolah-olah kamu berkhidmat kepada Yehuwa dan bukan kepada manusia, <span id='dcv_6_8' class='dv'>8&#160;</span>kerana kamu tahu bahawa setiap orang, baik hamba mahupun orang bebas, akan menerima ganjaran daripada Yehuwa untuk perbuatan baik yang dilakukannya. <span id='dcv_6_9' class='dv'>9&#160;</span>Hai kamu yang menjadi tuan, ingatlah akan hal ini sewaktu kamu berurusan dengan hamba-hamba kamu. Jangan mengancam mereka, kerana kamu tahu bahawa Tuan mereka, yang juga merupakan Tuan kamu, berada di syurga dan Dia tidak berat sebelah.</p></div><div id='p29' class='par'><p class='sb'><span id='dcv_6_10' class='dv'>10&#160;</span>Akhirnya, teruslah memperoleh kuasa daripada Tuan kita dan daripada kekuatan-Nya yang besar. <span id='dcv_6_11' class='dv'>11&#160;</span>Kenakanlah seluruh perlengkapan perang daripada Tuhan supaya kamu dapat berdiri teguh untuk melawan muslihat Iblis yang licik. <span id='dcv_6_12' class='dv'>12&#160;</span>Hal ini demikian kerana kita tidak bergelut melawan manusia,<a class='fn'></a> tetapi melawan kerajaan, melawan pihak berkuasa, melawan pemerintah dunia yang gelap ini, dan melawan roh-roh jahat di syurga. <span id='dcv_6_13' class='dv'>13&#160;</span>Oleh itu, kenakanlah seluruh perlengkapan perang daripada Tuhan supaya kamu dapat melawan musuh pada hari yang jahat. Dengan demikian, selepas kamu melakukan semuanya, kamu dapat berdiri teguh.</p></div><div id='p30' class='par'><p class='sb'><span id='dcv_6_14' class='dv'>14&#160;</span>Maka, hendaklah kamu berdiri teguh dengan mengikatkan kebenaran pada pinggang kamu seperti tali pinggang, dan dengan mengenakan perisai dada, iaitu kelakuan yang baik di mata Tuhan. <span id='dcv_6_15' class='dv'>15&#160;</span>Selain itu, hendaklah kesediaan untuk mengisytiharkan berita baik tentang kedamaian menjadi seperti kasut bagi kaki kamu. <span id='dcv_6_16' class='dv'>16&#160;</span>Di samping semua hal ini, hendaklah kamu sentiasa menggunakan perisai besar iman. Dengan perisai itu, kamu dapat memadamkan semua anak panah berapi daripada Si Jahat. <span id='dcv_6_17' class='dv'>17&#160;</span>Terimalah juga penyelamatan sebagai topi besi, dan firman Tuhan sebagai pedang yang diberikan oleh daya aktif Tuhan. <span id='dcv_6_18' class='dv'>18&#160;</span>Dengan setiap bentuk doa dan rayuan, teruslah berdoa pada setiap kesempatan di bawah bimbingan daya aktif Tuhan. Untuk berbuat demikian, kamu haruslah sentiasa berjaga-jaga dan merayu kepada Tuhan bagi pihak semua umat suci-Nya. <span id='dcv_6_19' class='dv'>19&#160;</span>Berdoalah untukku juga, supaya aku tahu apa yang harus aku katakan apabila aku membuka mulutku. Dengan demikian, aku dapat bercakap dengan berani<a class='fn'></a> semasa mengisytiharkan rahsia suci tentang berita baik. <span id='dcv_6_20' class='dv'>20&#160;</span>Demi berita baik ini aku menjadi seorang duta yang dirantai. Berdoalah untukku supaya aku dapat bercakap tentang berita baik dengan penuh keberanian sebagaimana yang harus aku lakukan.</p></div><div id='p31' class='par'><p class='sb'><span id='dcv_6_21' class='dv'>21&#160;</span>Tikhikus, seorang saudara yang dikasihi dan hamba yang setia kepada Tuan kita, akan memberitahu kamu segala-galanya, supaya kamu tahu tentang keadaanku. <span id='dcv_6_22' class='dv'>22&#160;</span>Tujuan aku mengutus dia kepada kamu adalah supaya kamu mengetahui keadaan kami dan supaya dia dapat melegakan hati kamu semua.</p></div><div id='p32' class='par'><p class='sb'><span id='dcv_6_23' class='dv'>23&#160;</span>Semoga saudara-saudara memiliki kedamaian dan kasih serta iman daripada Tuhan, Bapa kita, dan daripada Tuan Yesus Kristus. <span id='dcv_6_24' class='dv'>24&#160;</span>Semoga kebaikan hati yang unggul menyertai semua orang yang mengasihi Tuan Yesus Kristus dengan kasih yang abadi.</p></div></div></text>
</bible>
